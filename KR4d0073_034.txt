# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:39.411607
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0482-034臨川先生文集-卷第三十四.
<pb:KR4d0073_SBCK_034-1a>¶
臨川先生文集卷第三十四¶
　　律詩(七言絶句)¶
　　　送僧惠思歸錢塘¶
　　　松江¶
　　　秋日¶
　　　中秋夕&KR0009;平甫諸弟¶
　　　靈山¶
　　　荷花¶
　　　殘菊¶
　　　竹䆫¶
　　　出定力院作¶
　　　&KR0009;育王大覺禪師¶
<pb:KR4d0073_SBCK_034-1b>¶
　　　　送僧遊天台¶
　　　　次韻張仲通水軒¶
　　　　送陳令¶
　　　　無錫&KR0009;正之¶
　　　　謾成¶
　　　　初晴¶
　　　　釣者¶
　　　　將次鎭南¶
　　　　出金陵¶
　　　　酬王微之¶
　　　　題玉光亭¶
　　　　贈僧¶
<pb:KR4d0073_SBCK_034-2a>¶
　　　嘲叔孫通¶
　　　和淨因有作¶
　　　張工部廟¶
　　　次韻和張仲通見&KR0009;三絶句¶
　　　宣州府君喪過金陵¶
　　　觀王氏雪圖¶
　　　韓子¶
　　　宰嚭¶
　　　郭解¶
　　　古寺¶
　　　越人以幕養花因遊其下二首¶
　　　魚兒¶
<pb:KR4d0073_SBCK_034-2b>¶
　　　　離鄞至菁江東望¶
　　　　信州迴車館中作二首¶
　　　　天童山溪上¶
　　　　鄞縣西亭¶
　　　　&KR0009;和甫¶
　　　　&KR0009;伯兄¶
　　　　別鄞女¶
　　　　眞州馬上作¶
　　　　登飛來峯¶
　　　　讀漢功臣表¶
　　　　詠月¶
　　　　金山¶
<pb:KR4d0073_SBCK_034-3a>¶
　　　　疊翠亭¶
　　　　黙黙¶
　　　　逹本¶
　　　　寓言二首¶
　　　　偶書¶
　　　　楊子¶
　　　　讀維摩經有感¶
　　　　春日卽事¶
　　　　贈安大師¶
　　　　送李生白華巖修道¶
　　　　&KR0009;道光大師¶
　　　　示報寧長老¶
<pb:KR4d0073_SBCK_034-3b>¶
　　　紅梨¶
　　　鴟¶
　　　驢二首¶
　　　　送僧惠思歸錢塘¶
渌淨堂前湖水渌歸時正復有荷花花前亦見餘杭¶
姥爲道仙人憶酒家¶
　　　　松江¶
來時還似去時天欲道來時巳惘然秪有松江橋下¶
水無情長送去來船¶
　　　　秋日¶
莫言草木未知秋今日風雲巳自愁獨傍黃塵&KR0016;一¶
馬行看蕭索聽颼颼¶
<pb:KR4d0073_SBCK_034-4a>¶
　　　　中秋夕&KR0009;平甫諸弟¶
浮雲吹盡數秋毫爚爚金波滿滿醪千里得君詩挑¶
戰夜壇誰敢將風騷¶
　　　　靈山¶
靈山寧與世爲仇斤斧侵凌自不休水玉比來聞長¶
價市人無數起相讎¶
　　　　荷花¶
亭亭風露擁川坻天放嬌嬈豈自知一舸超然他日¶
事故應將爾當西施¶
　　　　&KR0714;菊¶
黃昬風雨打園林殘菊飄零滿地金擸得一枝猶好¶
在可憐公子惜花心¶
<pb:KR4d0073_SBCK_034-4b>¶
　　　　竹䆫¶
竹䆫紅莧兩三根山色遥供水際門只我近知牆下¶
路能將&KR0282;齒記苔痕¶
　　　　出定力院作¶
江上悠悠不見人十年塵垢夢中身慇懃爲解丁香¶
結放出枝間自在春¶
　　　　&KR0009;育王大覺禪師¶
山木悲鳴水怒流百蟲專夜思高秋道人方丈應無¶
夢想復長吟擬慧休¶
　　　　送僧遊天台¶
天台一萬六千丈歲晏老僧携錫歸前程好景解吟¶
否宻雪亂雲緘翠微¶
<pb:KR4d0073_SBCK_034-5a>¶
　　　　次韻張仲通水軒¶
池雨含煙&KR0661;不收草根長見水交流愛君古錦囊中¶
句解道今秋似去秋¶
　　　　送陳令¶
長谿流水碧潺潺古木蒼藤暗兩山把臂道人今在¶
否長官白首尚人間¶
　　　　無錫&KR0009;正之¶
健席高檣送病身亂山荒隴障歸津應須一曲千回¶
首西去論心更幾人¶
　　　　謾成¶
清時無路取封侯病卧牛衣巳數秋日月不膠時易¶
失感今懷昔使人愁¶
<pb:KR4d0073_SBCK_034-5b>¶
　　　　初晴¶
一抹明霞黯淡紅瓦溝巳見雪花融前山未放暁寒¶
散猶鎻白雲三兩峯¶
　　　　釣者¶
釣國平生豈有心解甘身與世浮沈應知渭水車中¶
老自是君王著意深¶
　　　　將次鎭南¶
豫章江面朔風驚浩蕩㠶船破浪行目送家山無幾¶
許千年空想蟪蛄聲¶
　　　　出金陵¶
白石岡頭草木&KR0055;春風相與散衣襟浮雲映郭留佳¶
氣飛鳥隨人作好音¶
<pb:KR4d0073_SBCK_034-6a>¶
　　　　酬王微之¶
一雨&KR0158;飈助蓐收炎曦不復畏金流君家咫尺堪乗¶
興想岸烏紗對奕秋¶
　　　　題玉&KR0653;亭¶
傳聞天下此埋堙千古誰分僞與眞每向小庭風月¶
夜却疑山水有精神¶
　　　　贈僧¶
紛紛擾擾十年間世事何嘗不强顔亦欲心如秋水¶
靜應須身似嶺雲閑¶
　　　　嘲叔孫通¶
馬上功成不喜文叔孫緜蕝共經綸諸君可𥬇貪君¶
賜便許當時作聖人¶
<pb:KR4d0073_SBCK_034-6b>¶
　　　　和淨因有作¶
朝紅一片墮牎塵禪客翛然感此辰更覺城中芳意¶
少不如山野早知春¶
　　　　張工部廟¶
使節紛紛下禁中幾人曾到此城東獨君遺像今如¶
在廟食眞須德與功¶
　　　　次韻和張仲通見&KR0009;三絶句¶
高山流水意無窮三尺空絃𦞃上桐黙黙此時誰㑹¶
得坐凭江閣看飛鴻¶
　　　　二¶
收拾乾坤付一壷世間無物直錙銖醉鄕舊業抛來¶
乆更欲因君稍問塗¶
<pb:KR4d0073_SBCK_034-7a>¶
　　　　三¶
欹枕狂歌擊唾壷直將軒冕等錙銖醉鄕岐路君知¶
否不似人間足畏塗¶
　　　　宣州府君䘮過金陵¶
百年難盡此身悲眼入春風秪涕洟花發鳥啼皆有¶
思忍㝷棠棣&KR1799;鴒詩¶
　　　　觀王氏雪圖¶
崔嵬相映雪重重茅屋柴門在半峯想有幽人遺世¶
事獨臨青峭𠋣長松¶
　　　　韓子¶
紛紛易盡百年身舉丗何人識道眞力去陳言夸末¶
俗可憐無補費精神(一本作黙黙/誰令識道眞)¶
<pb:KR4d0073_SBCK_034-7b>¶
　　　　宰嚭¶
謀臣本自繫安危賤妾何能作禍基但願君王誅宰¶
嚭不愁宫裏有西施¶
　　　　郭解¶
籍交唯有不貲恩漢法歸成棄市論平日五陵多任¶
俠可能推刃報王孫¶
　　　　古寺¶
寥寥蕭寺半遺基遊客經年斷履綦猶有齊梁舊時¶
殿塵昏金像雨昏碑¶
　　　　越人以幕養花因遊其下二首¶
幕天無日地無塵百紫千紅占得春野草自花還自¶
落落時還有惜花人¶
<pb:KR4d0073_SBCK_034-8a>¶
　　　　二¶
尚有殘紅巳可悲更憂回首秪空枝莫嗟身世渾無¶
事睡過春風作惡時¶
　　　　魚兒¶
遶岸車鳴水欲乾魚兒相逐尚相歡無人挈入滄江¶
去汝死那知世界寛¶
　　　　離鄞至菁江東望¶
村落蕭條夜氣生側身東望一傷情丹樓碧閣無處¶
所秪有谿山相照明¶
　　　　信州迴車館中作二首¶
太白山根秋夜靜亂泉深水遶牀鳴病來空館聞風¶
雨恰似當年枕上聲¶
<pb:KR4d0073_SBCK_034-8b>¶
　　　　二¶
山木漂揺卧弋陽因思太白夜淋浪西䆫一榻芭蕉¶
雨(一作芭蕉一/枕西䆫雨)復似當時水遶牀¶
　　　　天童山溪上¶
溪水清漣樹老蒼行穿溪樹踏春陽溪&KR0055;樹宻無人¶
處唯有幽花渡水香¶
　　　　鄞縣西亭¶
收功無路去無田竊食窮城度兩年更作世間兒女¶
態亂栽花竹養風煙¶
　　　　&KR0009;和甫¶
水村悲喜拆書看聞道并州九月寒憶得此時花更¶
好舉家憐女不同盤¶
<pb:KR4d0073_SBCK_034-9a>¶
　　　　&KR0009;伯兄¶
身留海上去何時秪看春鴻北向飛安得先生同一¶
飮蕨芽香嫰䱥魚肥¶
　　　　别鄞女¶
行年三十巳衰翁滿眼憂傷秪自攻今夜扁舟來訣¶
汝死生從此各西東¶
　　　　眞州馬上作¶
身隨飢馬日中行眼入風沙困欲盲心氣巳勞形亦¶
弊自憐於世欲何營¶
　　　　登飛來峯¶
飛來山上千㝷塔聞&KR0003;雞鳴見日昇不畏浮雲遮望¶
眼自縁身在最高層¶
<pb:KR4d0073_SBCK_034-9b>¶
　　　　讀漢功臣表¶
漢家分土建忠良鐡劵丹書信誓長本待山河如帶¶
礪何縁𦵔醢賜侯王¶
　　　　詠月¶
追隨落日盡還生㸃綴浮雲暗又明江有蛟龍山虎¶
豹清光雖在不堪行¶
　　　　金山¶
怪祕隂靈與護持重丹&KR0232;碧煥參差滄江見底應無¶
日萬丈孤根世不知¶
　　　　疊翠亭¶
煙籠遠浦迷芳草日照澄湖浸碧峯幸有清樽堪酩¶
酊忍陪良友不從容¶
<pb:KR4d0073_SBCK_034-10a>¶
　　　　黙黙¶
黙黙長年有所思世間談𥬇強追隨蒼髯欲出朱顔¶
謝更覺求田問舎遲¶
　　　　逹本¶
未能逹本且歸根眞照無知豈待言枯木巖前猶失¶
路那堪春入武陵原¶
　　　　寓言二首¶
太虚無實可追㝷葉落松枝謾古今若見桃花生聖¶
解不疑還自有疑心¶
　　　　二¶
本來無物使人疑却爲參禪買得癡聞道無情能&KR0003;¶
法面牆終日妄㝷思¶
<pb:KR4d0073_SBCK_034-10b>¶
　　　　偶書¶
穰侯老擅𨵿中事長恐諸侯客子來我亦暮年專一¶
壑每逢車馬便驚猜¶
　　　　揚子¶
千古雄文造聖眞眇然幽思入無倫他年未免投天¶
禄虚爲新都著劇秦¶
　　　　讀維摩經有感¶
身如泡沬亦如風刀割香塗共一空宴坐世間觀此¶
理維摩雖病有神通¶
　　　　春日即事¶
池北池南春水生桃花深處好閑行細思擾擾夢中¶
事何用悠悠身後名¶
<pb:KR4d0073_SBCK_034-11a>¶
　　　　贈安太師¶
獨龍岡北第三峯逋客歸來老更慵敗屋數椽青繚¶
繞冷雲深處不聞鍾¶
　　　　送李生白華巖修道¶
白華巖主是金僊假作山僧學道禪珍重此行吾不¶
及爲傳消息結因縁¶
　　　　&KR0009;道光大師¶
秋雨漫漫夜復朝可嗟蔀屋望重霄遥知宴坐無餘¶
念萬事都從劫火燒¶
　　　　示報寧長老¶
白下亭東鳴一牛山林陂港淨高秋新營&KR0037;棫我檀¶
越曾悟布毛誰比丘¶
<pb:KR4d0073_SBCK_034-11b>¶
　　　　紅梨¶
紅梨無葉庇花身黃菊分香委路塵歲晚蒼官&KR0138;自¶
保日高青女尚橫陳¶
　　　　鴟¶
依倚秋風氣象豪似欺黃雀在蓬蒿不知羽翼青㝠¶
上腐䑕相隨勢亦高¶
　　　　驢二首¶
力侔龍象或難堪脣比仙人亦未慙臨路長鳴有眞¶
意盤山弟子欠同參¶
　　　　二¶
雖得康莊亦好還每逢溝壍便知難由來此物非他¶
物莫道何曾似仰山　臨川集卷第三十四¶
<pb:KR4d0073_SBCK_034-12a>¶

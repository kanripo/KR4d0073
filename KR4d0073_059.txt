# -*- mode: mandoku-view -*-
#+TITLE: 臨川文集
#+DATE: 2015-09-23 10:20:22
#+PROPERTY: JUAN 59

<md:KR4d0073_SBCK_059-1a>¶
五十九¶　　　宋　王安石　撰
　　表¶
　　　賀冬表八道¶
　　　賀正表五道¶
　　　辭免南郊陪位表¶
　　　辭免明堂陪位表¶
　　　詔免南郊陪位謝表
<pb:KR4d0073_WYG_059-1b>
　　　詔免明堂陪位謝表¶
　　　加食邑謝表二道¶
　　　賜生日禮物謝表五道¶
　　　給蔡卞假傳宣撫問謝表¶
　　　傳宣撫問并賜湯藥謝表七道<md:KR4d0073_SBCK_059-1b>¶　　　賜衣服銀絹等謝表¶
　　　中使宣醫謝表¶
　　　差張諤醫男雱謝表
<pb:KR4d0073_WYG_059-2a>
　　　賜厯日謝表二道¶
　　　　賀冬表八道¶
臣某言伏以庶彚潛萌上儀亞歲室告氣行之協臺¶占
瑞至之嘉恭惟皇帝陛下考敦復以大中籲朋¶来之衆
俊剛健之徳與陽皆亨夀昌之期如日方永¶臣叨榮近
列攖疾殊方鳧趨獨後於在庭爵躍實深¶於存闕臣無
任¶
　　　　二
<pb:KR4d0073_WYG_059-2b>
臣某言伏以寳厯無疆嘉時有俶物潛萌而赤色氣<md:KR4d0073_SBCK_059-2a>¶順
動於黄宫(中賀/)恭惟皇帝陛下道協乾行徳孚¶陽感體
一元而獨復毓萬寳以皆昌永御丕平備膺¶純嘏臣寖
嬰衰疾乆隔清光迹雖屏於丘園志不忘¶於宸宇臣無
任¶
　　　　三¶
臣某言伏以萬寳潛萌應黄宫之協氣百工胥慶亞¶正
歲之上儀(中賀/)恭惟皇帝陛下體御至神詡揚¶獨智武
<pb:KR4d0073_WYG_059-3a>
烈丕承乎前載堯明光被乎多方茂對斯時¶備膺諸福
臣比緣衰疾獨逺清光雖存闕之不忘尚¶造庭之未獲
臣無任¶
　　　　四¶
臣某言伏以氣復黄宫茂對物滋之始晷移北陸寅<md:KR4d0073_SBCK_059-2b>¶賔
日至之長(中賀/)恭惟皇帝陛下道與時行化猶¶天運嗣
無疆而履位建有極以宜民甫臨陽長之期¶大襲福綏
之慶臣恩容居里病阻造庭雖薦夀以無¶階顧馳心而
<pb:KR4d0073_WYG_059-3b>
曷巳臣無任¶
　　　　五¶
臣某言伏以隂偕物極陽與朋来推厯玩占乃見潛¶萌
之信體元御辨以知敦復之中(中賀/)恭惟皇帝¶陛下舜
孝禹功文謨武烈茂對時之福嘏靈承旅以¶夀康臣久
冒朝榮外叨方任弗與稱觴之末豈勝存¶闕之深臣無
任¶
　　　　六
<pb:KR4d0073_WYG_059-4a>
臣某言伏以候始三微氣萌萬彚謹觀臺之占瑞亞<md:KR4d0073_SBCK_059-3a>¶獻
歲以陳儀(中賀/)恭惟皇帝陛下祗遹燕謀靈承¶休運先
一陽而獨復歛諸福以朋来臣屬此養痾&KR1170;¶然在逺傾
心舜日欣寳景之踐長仰首堯天祝夀祺¶而等久臣無
任¶
　　　　七¶
臣某言伏以運與陽升晷偕日至儀亞三朝之㑹氣¶先
五刻之占(中賀/)恭惟皇帝陛下茂對斯時備膺¶諸福御
<pb:KR4d0073_WYG_059-4b>
至和之玉燭撫大順於璿璣臣竊望清光獨¶嬰衰疾徒
有懐於率舞乃弗預於稱觴臣無任¶
　　　　八¶
臣某言伏以一陽氣復萬寳萌生天效五雲之祥律¶應
三統之首兹為大慶允屬熈朝(中賀/)恭惟皇帝<md:KR4d0073_SBCK_059-3b>¶陛下道
泰犧軒徳深堯禹文物聲明之昭爛神祗祖¶考之安寧
適丁至治之期矧及履長之序萬靈隤祉¶四海交歡而
臣身處江湖地遥宸極瞻天日之表阻¶獻於夀觴望雲
<pb:KR4d0073_WYG_059-5a>
龍之庭徒傾於驩頌臣無任¶
　　　　賀正表五道¶
臣某言伏以漢儀髙㑹方登四海之圖周厯俯頒乃¶憲
百官之象(中賀/)恭惟皇帝陛下含徳淵懿撫辰¶休嘉乘
姑射之雲龍所更者化存胥敖於蓬艾各遂¶其生運與
日升道侔乾始臣尚依枌社獨隔楓宸緬¶瞻朝著之班
竊慕封人之祝臣無任¶
　　　　二
<pb:KR4d0073_WYG_059-5b>
獻歲初吉端月始和萬寳取新之元九儀告慶之㑹<md:KR4d0073_SBCK_059-4a>¶(中/)
(賀/)恭惟皇帝陛下體神蹈智抱一建中允廸謩¶勲永膺
孚祐徳日新而有俶福時萬以無疆臣特荷¶寵光乆嬰
衰疾雲天在望惟&KR0225;想於句傳麋鹿與遊¶豈暫忘於率
舞臣無任¶
　　　　三¶
寳厯無疆嘉生有俶厥初獻歲之吉乃始端月之和¶(中/)
(賀/)恭惟皇帝陛下常徳日新景福時萬體泰元¶而難老
<pb:KR4d0073_WYG_059-6a>
閱衆甫以皆昌臣乆負異恩尚嬰衰疾瞻雲¶紛郁想朝
路以載欣愒日舒長與疇人而胥樂臣無¶任¶
　　　　四¶
寶厯無疆嘉生有俶門憲始和之象庭充元㑹之儀<md:KR4d0073_SBCK_059-4b>¶(中賀/)
伏惟皇帝陛下膺保永圖綏將純嘏撫五辰¶而致順毓
萬物以皆昌臣久負異恩尚嬰衰疾瞻雲¶煥爛欣逢舜
旦之華擊壤消摇樂得夏時之正臣無¶任¶
　　　　五
<pb:KR4d0073_WYG_059-6b>
馭正夏時更端周厯體一元而敷恵適與春浮斂諸¶福
以代新方侔川至(中賀/)恭惟皇帝陛下誕昭明¶徳祗燕
孫謀齊七政以當天順五辰而凝績用求協¶氣以阜嘉
生閱千古之上儀肆三朝之盛㑹仰同星¶拱竦百辟以
在庭追效嵩呼極萬年而薦夀臣桑榆¶晚景麋鹿並遊
進莫與於臚傳退但知於率舞臣無¶任<md:KR4d0073_SBCK_059-5a>¶　　　　辭免南郊陪位表¶
伏奉詔書令發来赴闕南郊陪位者萬國駿奔焯上¶儀
<pb:KR4d0073_WYG_059-7a>
之殊觀一夫幽屏叨明命之特招(中謝/)伏念臣竊¶禄巳
多冒恩㝡渥自致惓惓之義實有素情再瞻穆¶穆之容
豈非榮願而&KR1170;然暮景攖以沉痾伏畎畝以¶負兹於今
未巳侍壇垓而踐豆用此為妨臣無任¶
　　　　辭免明堂陪位表¶
臣某言伏奉詔書令發来赴闕明堂陪位者合宫丕¶享
寰宇駿奔冒被優詔之加使陪顯相之末(中謝/)伏¶念臣
投身荒逺上負眷憐企踵禁嚴久勞監寐况宗¶祈之盛
<pb:KR4d0073_WYG_059-7b>
禮辱號召之明恩當即辦嚴豈容辭疾而沉¶冥浸劇黽
勉實難心若子牟雖每存於魏闕身如楊<md:KR4d0073_SBCK_059-5b>¶僕乃自外於
漢關臣無任¶
　　　　詔免南郊陪位謝表¶
臣某言近具表為疾病乞免赴闕南郊陪位伏䝉¶聖慈
特賜詔書許免者螻蟻惓惓上干旒扆雲天顥¶顥下賁
丘園(中謝/)臣憊矣㣲生頽然暮齒冒恩鼎食¶非堅卧以
為髙承命旌招宜駿奔而反後顧縁衰疢¶致隔清光伏
<pb:KR4d0073_WYG_059-8a>
䝉皇帝陛下特赦尤違曲垂念聽蔀¶昏難望尚延舜日
之華荒翳易遺更獲堯雲之潤臣¶無任¶
　　　　詔免明堂陪位謝表¶
臣某言近具表為疾病乞免赴闕明堂陪位伏䝉¶聖慈
特賜臣詔書許免者駿奔弗獲内懐逋慢之誅<md:KR4d0073_SBCK_059-6a>¶寵荅曰
俞上荷眷憐之至(中謝/)伏念臣久違祕近遂¶迫衰殘長
負異恩固難逃於幽黜敢圖釐事乃復與¶於詳延輒冒
布陳重煩矜允鴻私所被藏一札以知¶榮旅力巳愆殞
<pb:KR4d0073_WYG_059-8b>
百身而何及臣無任¶
　　　　加食邑謝表二道¶
臣某言伏奉誥命加食邑四百户實封一百戸者顯¶相
郊宫固宜寵奨曠居田里乃濫襃嘉(中謝/)伏念臣¶尚負
宿痾久尸榮禄無可論之薄效有未報之隆恩¶方國明
禋庶工祗載奉璋執豆旅幣獻琛具輸奔走¶之勞獨抱
滯留之歎豈圖疎逖亦冒龍光此盖¶皇帝陛下荷休駿
厖斂福敷錫故雖幽屏弗以遐遺¶身每被於慈憐心敢
<pb:KR4d0073_WYG_059-9a>
勞於勤策臣無任<md:KR4d0073_SBCK_059-6b>¶　　　　二¶
解澤㫄流明綸俯被永惟叨昧深以兢榮(中謝/)竊以¶時
郊丘之承所以尊上帝疇官邑之賜所以富善人¶盛福
靡専至恩惟稱臣久塵要近上累昭明方玉輅¶之親祠
以銅符而外守逮均休慶例獲襃嘉此盖伏¶遇皇帝陛
下以平施於萬方無遐遺之一物矧䝉¶圖任之舊特荷
奬知之深祗服訓辭敢忘報禮臣無¶任
<pb:KR4d0073_WYG_059-9b>
　　　　賜生日禮物謝表五道¶
璽書加奬臺餽示優屈使者之光華發里門之榮耀¶(中/)
(謝/)竊念臣才非秀頴勢又羇單方少也臣父教臣¶以為
已之方及長也臣母勉臣以許國之節叨踰至<md:KR4d0073_SBCK_059-7a>¶此稱效
缺然慈訓久孤每感劬勞之日恩頒荐至更¶慙明盛之
朝此盖伏遇皇帝陛下智臨方来慈保¶臣庶嘉以物多
而備禮使知意厚而盡心敢不自竭¶斷斷之能庶以少
申惓惓之義臣無任
<pb:KR4d0073_WYG_059-10a>
　　　　二¶
慰藉溢言匪頒異數荷恩勤之及此思報稱以茫然¶(中/)
(謝/)伏念臣謬簡神心叨陪大政以久孤之樸學當¶難遇
之盛時雖罄愚忠何禆聖治門弧可想方永念¶於劬勞
臺餽有加更上煩於寵奬此盖伏遇皇帝¶陛下施仁品
物致禮臣鄰將備責於安危故俯同於¶憂樂所願輸勞
而後食敢知得賜之為榮矧生巳之¶至恩已云不報獨
事君之大義庶或無慙臣無任<md:KR4d0073_SBCK_059-7b>¶
<pb:KR4d0073_WYG_059-10b>
　　　　三¶
臣某言伏䝉聖慈以臣生日特降詔書賜臣羊酒¶米麵
者書名閭史適在斯辰拜使家庭猥叨異數(中謝/)¶伏念
臣才非經國幸實遭時徒塵宰席之延初乏辰¶猶之告
敢圖恩奬俯逮燕私此盖伏遇皇帝陛下¶寵厚近班率
循前憲因令疵賤獲被龍光敢㤀夙夜¶之勤以稱乾坤
之施臣無任¶
　　　　四
<pb:KR4d0073_WYG_059-11a>
臣某言伏䝉聖慈特差臣男太子中允雱押賜臣¶生日
禮物衣一對衣著一百匹金花銀器一百兩馬¶二匹金
鍍銀鞍轡一副者劬勞之感方愴於私懐寵¶奬之加更
慙於異數(中謝/)伏念臣早塵禄仕多歴歲<md:KR4d0073_SBCK_059-8a>¶年初無横草
之勞但有敗林之愧進膺重任久曠隆¶恩敢圖誕毓之
辰更冒匪頒之澤此盖伏遇皇帝¶陛下惇修故事優眷
近司屈聖制以褒嘉示殊私於¶錫予永惟叨昧彌積震
驚撫巳㝠(闕/)亮難酬於盛徳¶惟時忠慎竊自誓於愚誠臣
<pb:KR4d0073_WYG_059-11b>
無任¶
　　　　五¶
臣某言伏䝉聖慈特差入内内侍省内東頭供奉¶官馮
宗道傳宣撫問及就府賜臣生日禮物金花¶銀器一百
兩衣著一百匹衣一對金鍍銀鞍轡一副¶并纓複馬二
匹湯藥一銀合御封全者微勞不效僅¶逃三典之科厚
禮有加尚躐九儀之等(中謝/)臣外叨¶寄屬仰誤眷憐巳
隳考翼之基重負母慈之教廹劬<md:KR4d0073_SBCK_059-8b>¶勞於晚莭方不自勝
<pb:KR4d0073_WYG_059-12a>
惟蕃庶之舊恩終無以稱伏䝉¶皇帝陛下更馳膚使曲
喻至懐駔駿靈珍琛竒組麗¶豈下流之敢及皆前此之
所無金厄淑旂多錫誠榮¶於既往鈆刀駑馬強扶難冀
於將来雖天地弗責其¶謝生顧臣子敢忘於致死臣無
任¶
　　　　給蔡卞假傳宣撫問謝表¶
伏䝉聖恩以臣疾病特給蔡卞假將臣女子省侍¶令卞
傳宣撫問諭以調養者飭毉遣使巳叨訓勉於¶禔身輟
<pb:KR4d0073_WYG_059-12b>
侍予寧重累顧哀於慈子教言狎至感涕交¶流臣趣尚
缺如遭逢榮甚竊食浮而廢任特負知憐¶昧禄殖以挻
災終貽罪疾伏遇皇帝陛下地容天¶幬雲䕃露濡呴吹
晚出於更生拊傴申加於瀕死譬<md:KR4d0073_SBCK_059-9a>¶如造化難紀叙於曲
成雖曰糜捐敢稱論而上報臣¶無任¶
　　　　甘師顔傳宣撫問并賜藥謝表¶
臣某言膚使寵辭載華原隰寳奩珍劑加賁丘園臣¶(中/)
(謝/)伏念臣少出衡茅晚陪帷幄徳輶寄重才淺知¶深但
<pb:KR4d0073_WYG_059-13a>
念里居長負丘山之責敢期宸眷尚留簪履之¶矜此盖
伏遇皇帝陛下天幬無疆海函不棄戴難¶忘之盛徳豈
特銘肌撫易盡之餘生唯當結草臣無¶任¶
　　　　李舜舉賜詔書藥物謝表¶
臣某言輟宫闈親近之臣臨湖海寛閑之野授之藥¶物
撫以訓辭尸厚禄而無勞謂當誅絶捐大恩而不<md:KR4d0073_SBCK_059-9b>¶報彌
所兢慙臣(中謝/)伏念臣本出羇單自甘淪棄晚¶由朴學
上誤聖知智曽昧於保身忠每懐於許國讒¶誣甚巧切
<pb:KR4d0073_WYG_059-13b>
憂解免之難危拙更安特荷眷憐之至況¶逺迹久孤之
地實邇言易閒之時而離明昭晰於隠¶微解澤頻繁於
疎逖此盖伏遇皇帝陛下以上仁¶含垢以大智容愚弗
使南箕得侈簸揚之狀更令北¶户坐䝉臨照之光&KR1170;然垂
盡之病軀沱若横流之感¶涕惟困窮無理猶致命於一
餐顧冒昧不貲敢㤀懐¶於九死臣無任¶
　　　　中使撫問謝表¶
臣某言孤臣疲曵自阻進趨上主慈憐猶加撫諭(中謝/)
<pb:KR4d0073_WYG_059-14a>
伏念臣晚陪休運特荷異恩横草無功每恨棄軀之<md:KR4d0073_SBCK_059-10a>¶晚
負薪有疾仍慙制禄之優豈謂陛下所揔萬機¶不忘一
物廼因輶軒之出俯逮踦屨之遺仰荷眷私¶唯知感涕
臣無任¶
　　　　二¶
臣某言去國彌年屢煩慰恤乘軺便道復賜撫存(中謝/)¶
伏念臣冒恩殊深奉事多廢久素餐而無責方宿疚¶之
有加弗以遐遺實仰慙於眷遇莫知上報徒永誓¶於糜
<pb:KR4d0073_WYG_059-14b>
捐臣無任¶
　　　　賜湯藥謝表¶
臣某言隆恩博施弗以遐遺弱力薄才豈能仰稱(中謝/)¶
臣久孤重任上誤聖知特荷眷憐備昭誠悃付以便¶安
之郡休其疲曵之軀跋渉之路未窮問勞之恩先<md:KR4d0073_SBCK_059-10b>¶至璽
書甚厚藥物兼珍此盖伏遇皇帝陛下丕冒¶海隅寵綏
臣庶簪屨之舊不忍於棄忘雲天之髙每¶存於庇幬永
惟報効徒誓糜捐臣無任
<pb:KR4d0073_WYG_059-15a>
　　　　中使傳宣撫問并賜湯藥及撫慰安國弟¶亡
　　　　謝表¶
臣某言便蕃曲澤雖逺不忘晼晚餘年懼終莫報伏¶念
臣辭恩機要藏疾里閭既疲瘵之未夷頋憂傷之¶重至
仰煩眷奬特示閔憐中飭使軺備宣恩厚寵頒¶藥物深
念衰殘此盖伏遇皇帝陛下日月照臨乾¶坤覆燾俯矜
舊物曲軫睿慈始終頋遇之私人知無¶替存沒榮懐之
感情實難勝臣無任
<pb:KR4d0073_WYG_059-15b>
　　　　李友詢傳宣撫問及賜湯藥謝表<md:KR4d0073_SBCK_059-11a>¶臣某言伏奉聖慈特差李友詢扶䕶亡男雱棺柩¶到府
并撫問者孤臣特荷慈憐未獲捐軀報徳賤息¶比叨寵
奨復以遺骨累恩臣(中謝/)伏念臣釁積自躬¶凶流及嗣
因仍積歲藏厝不時敢謂私憂上貽聖慮¶伏䝉皇帝陛
下飭遣親使䕶致旅棺使亡子之魂¶即安於窀穸天性
之愛得盡於莫年申之訓辭撫以¶藥物眷被終始施兼
存亡銘骨不足以叙欲報之心¶瀝肝不足以繼感泣之
<pb:KR4d0073_WYG_059-16a>
血獨恨既愆之力莫知自効¶之方臣無任¶
　　　　賜衣服銀絹等謝表¶
臣某言今月十一日准都進奏院遞到詔書并别録¶賜
臣衣服金帶魚袋銀器絹銀鞍轡馬者慰藉溢言<md:KR4d0073_SBCK_059-11b>¶上辜
寵眷匪頒異數特荷慈憐臣晚以薄材嘗陪興¶運華原
之簪未憗每辱矜收橋山之劒初遺獨悲淪¶沮伏䝉皇
帝陛下勤追考翼厚勉臣中遽被寵光¶申加蕃庶雖負
薪之末力難效驅馳頋結草之殘魂¶猶知報稱臣無任
<pb:KR4d0073_WYG_059-16b>
　　　　中使宣醫謝表¶
臣某言乘衰攖厲敢意浼聞軫舊垂矜曲加寵數即¶馳
近御兼飭太醫錫以寳奩實之珍劑創殘再肉顛¶眴更
蘇沓被慈憐不勝負荷臣叨恩缺報昧禄取災¶果崇降
以疾殃至上煩於愍惻此盖伏遇皇帝陛¶下屨簪念厚
軒幄眷深天弗籲而亦臨雲甫瞻而既¶雨哀逾察父感
劇孤臣論可報之㳙埃難知稱効顧<md:KR4d0073_SBCK_059-12a>¶未填之溝壑徒誓糜
捐撫涕汍瀾捫心躑躅臣無任
<pb:KR4d0073_WYG_059-17a>
　　　　差張諤醫男雱謝表¶
臣某言伏䝉聖慈特差中使傳宣撫問并賜臣男¶雱湯
藥押沖靜處士張諤至本府醫治者蕞爾餘生¶備叨眷
撫&KR1170;然賤息更荷哀憐(中謝/)臣初乏將明之¶材適遭開
泰之運父子並䝉寵奨臣鄰莫與等夷去¶闕以来歴時
未久問勞狎至憂軫俯加以察父之鴻¶私施具臣之晚
節但慙疲曵莫副馳驅冀慿天地之¶恩得全駒犢之命
永依鞭策共誓糜捐臣無任
<pb:KR4d0073_WYG_059-17b>
　　　　賜厯日謝表¶
臣伏以太史序年將謹人正之授逺臣尸禄乃叨天¶指
之加臣(中謝/)竊以欽若昊穹靈承黎庶正時所以<md:KR4d0073_SBCK_059-12b>¶作事
治厯所以明時恭惟皇帝陛下道邁古初徳¶綏方夏治
敎之象上協於天心正朔所加外通乎海¶表敢圖幽屏
亦誤寵頒徒尊閣以知榮曷糜捐之可¶報臣無任¶
　　　　二¶
臣伏以清臺課厯肈明一歲之宜列郡仰成欽布四¶時
<pb:KR4d0073_WYG_059-18a>
之事闚文切抃拜賜為榮恭惟皇帝陛下躬包¶厯數政
順璣衡齊日月之照臨體乾坤之闔闢考觀¶新度逺存
堯象之明推歩大端猶得夏時之正盡俯¶仰察觀之理
槩裁成輔相之宜歲事備存詔文偕下¶先天誕吿閒無
杪忽之差率土逄占驗若節符之合¶臣敢不恭承(闕/)㫖順
考時行賛聖神化育之功極天<md:KR4d0073_SBCK_059-13a>¶人和同之効奉而行政
期不戾於隂陽推以治人庶¶克躋於富夀臣無任¶
　
<pb:KR4d0073_WYG_059-18b>
　
　
　
　
　
　
　
　臨川文集巻五十九

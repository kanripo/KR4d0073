# -*- mode: mandoku-view -*-
#+TITLE: 臨川文集
#+DATE: 2015-09-23 10:20:25
#+PROPERTY: JUAN 86

<md:KR4d0073_SBCK_085-8b>¶<md:KR4d0073_SBCK_086-1a>¶
<pb:KR4d0073_WYG_086-1a>
欽定四庫全書
　臨川文集巻八十六¶　　　宋　王安石　撰
　　祭文¶
　　　祭吳侍中沖卿文¶
　　　祭歐陽文忠公文¶
　　　祭張安國檢正文¶
　　　祭李審言文¶
　　　祭沈中舍文
<pb:KR4d0073_WYG_086-1b>
　　　祭束向元道文¶
　　　祭陳浚宣叔文¶
　　　祭王回深甫文¶
　　　祭刁博士繹文¶
　　　祭虞靖之文<md:KR4d0073_SBCK_086-1b>¶　　　祭北山元長老文¶
　　　祭吕望之母郡太文¶
　　　祭程相公琳文
<pb:KR4d0073_WYG_086-2a>
　　　祭秦國夫人文¶
　　　祭鮑君永泰王文二¶
　　　祈雨文¶
　　　謝雨文¶
　　哀辭¶
　　　李通叔哀辭¶
　　　泰興令周孝先哀辭¶
　　　　祭吳侍中沖卿文
<pb:KR4d0073_WYG_086-2b>
嗚呼公命在酉長我一時公先我茁我後公萎中閒<md:KR4d0073_SBCK_086-2a>¶仕
宦有合有離後我所踐公輒仍之出則交轡處則¶連榱
坐肘則並行肩則差豈願敢及天實我貽公之¶停蓄及
所設施有誥有誄亦有銘詩又將有史傳所¶不疑我既
憊眊何辭能為婚姻之故唯以告悲¶
　　　　祭歐陽文忠公文¶
夫事有人力之可致猶不可期况乎天理之溟漠又¶安
可得而推惟公生有聞於當時死有傳於後世苟¶能如
<pb:KR4d0073_WYG_086-3a>
此足矣而亦又何悲如公器質之深厚智識之¶高遠而
輔學術之精微故充於文章見於議論豪健¶俊偉怪巧
瑰琦其積於中者浩如江河之停蓄其發¶於外者爛如
日星之光輝其清音幽韻凄如飄風急¶雨之驟至其雄
辭閎辯快如輕車駿馬之奔馳世之<md:KR4d0073_SBCK_086-2b>¶學者無問乎識與
不識而讀其文則其人可知嗚呼自公仕宦四十年上
下往復感世路之﨑嶇雖屯邅困躓竄斥流離而終不
可掩者以其公議之是非既壓復起遂顯於世果敢之
<pb:KR4d0073_WYG_086-3b>
氣剛正之節至晚而不衰方仁宗皇帝臨朝之末年顧
念後事謂如公者可寄以社稷之安危及夫發謀決䇿
從容指顧立定大計謂千載而一時功名成就不居而
去其出處進退又庶乎英魄靈氣不隨異物腐散而長
在乎箕山之側與潁水之湄然天下之無賢不肖且猶
為涕泣而㱆&KR0008;而况朝士大夫平昔游從又予心之所
嚮慕而瞻依嗚呼盛衰興廢之理自古如此而臨風想
望不能忘情者念公之不可復見而其誰與歸
<pb:KR4d0073_WYG_086-4a>
　　　　祭張安國檢正文¶
嗚呼善之不必福其巳久矣豈今於君始悼歎其如¶此
自君䘮除知必顧予怪久不至豈其病歟今也君¶弟哭
而來赴天不姑釋一士以為予助何生之艱而¶死之遽
君始從我與吾兒游言動視聽正而不偷樂¶於饑寒惟
道之謀既掾司法議爭讞失中書大理再¶為君屈遂升
宰屬能撓彊倔辯正獄訟又常精出豈¶君刑名為獨窮
深直諒明清靡所不任人恌莫知乃¶惻我心君仁至矣
<pb:KR4d0073_WYG_086-4b>
勇施而忘已君孝至矣孺慕以至¶死能人所難可謂君
子嗚呼吾兒逝矣君又隨之我¶留在世其與幾時酒食
之哀侑以言辭¶
　　　　祭李審言文<md:KR4d0073_SBCK_086-3a>¶嗚呼噫公之才豈獨我知公數困厄豈人能為所畸¶乎
人豈能無疵所侔乎天我乃知之交不就利高明¶所忌
涖不失宜孤寡所思凡今君子疚實在兹公亦¶如我如
我公知厥交淡如唯正無私哀今亡矣侑醊¶以辭
<pb:KR4d0073_WYG_086-5a>
　　　　祭沈中舍文¶
惟公之生于朝搢紳夫人嬪之以作封君皆以壽終¶而
世有人昔我先子公倫之舊施于不肖遂為世友¶不腆
之文既藏于丘惟是區區以贊醪羞¶
　　　　祭束向元道文¶
嗚呼束君其信然耶奚仇友朋奚怨室家堂堂去之¶我
始疑嗟惟昔見君田子之自我欲疾走哭諸田氏<md:KR4d0073_SBCK_086-3b>¶吾縻
不赴田疾不知今乃獨哭誰同我悲始君求仕¶士莫敢
<pb:KR4d0073_WYG_086-5b>
匹洪洪其聲碩碩其實霜落之林豪鷹儁鸇¶萬鳥避逃
直摩蒼天躓焉僅仕后愈以困洗藏銷塞¶動輒失分如
羇駿馬以駕柴車側身墮首與蹇同芻¶命又不祥不能
中壽百不一出孰知其有能知君者¶世孰予多學則同
游仕則同科出作揚官君實其鄉¶傾心倒肝迹斥形忘
君於壽食我飲鄞水豈無此朋¶念不去彼既來自東乃
臨君䘮閟閟隂宫梗野榛荒¶東門之行不幾日月孰云
於今萬世之别嗟屯怨窮¶閔命不長世人皆然君子則
<pb:KR4d0073_WYG_086-6a>
亡予其何言君尚有知¶具此酒食以陳我悲¶
　　　　祭陳浚宣叔文<md:KR4d0073_SBCK_086-4a>¶嗟乎宣叔學以為已不溺於俗孤騫介峙孰以不羸¶孰
忤不强卒躓窮巴乃命不祥怡怡在宮翼翼在外¶胡是
不福貴姦壽悖我思古人禄世其初悲君之食¶不逮於
孤古不背死隆親急故今此營營誰瞻誰助¶自昔海濱
以心相投俱官於南邂逅綢繆顔合意同¶云誰無友諒
直之好於君實厚有志不施又困無財¶雖痛何為維以
<pb:KR4d0073_WYG_086-6b>
告哀¶
　　　　祭王回深甫文¶
嗟嗟深甫真棄我而先乎孰謂深甫之壯以死而吾¶可
以長年乎雖吾昔日執子之手歸言子之所為實¶受命
於吾母曰如此人乃與為友吾母知子過於予¶初終子
成德多吾不如嗚呼天乎既䘮吾母又奪吾<md:KR4d0073_SBCK_086-4b>¶友雖不即
死吾何能久摶胷一慟心摧志朽泣涕為¶文以薦食酒
嗟嗟深甫子尚知否
<pb:KR4d0073_WYG_086-7a>
　　　　祭刁博士繹文¶
惟君其先黻冕之華君弱而良遂世其家越天聖初¶上
始即位開延聞人閒不容偽若古堯虞稷契親逢¶君子
其時&KR0108;追群龍五兩之綸三鍾之粟沈才下吏¶閒關楚
蜀朅來揚州輔佐元侯朝其或者明試謨謀¶最未及論
泯焉之幽龜紫紛如朱丹其車昔之同升¶泰亦衆巳胡
寧若人乃此乎止旻天介壽宜良者多¶良者弗壽謂旻
天何親髪墮顛子髪猶羈帷堂一慟¶誰者無悲令龜得
<pb:KR4d0073_WYG_086-7b>
日棺還無咎銘旌悠悠羽翣南首¶惟君之舊惟僚及友
徘徊路旁涕落奠觴<md:KR4d0073_SBCK_086-5a>¶　　　　祭虞靖之文¶
剛耿直諒醇明博美敢於為義我實知子達我所願¶窮
吾所耻奈何終窮命也天只前年僕馬來自田里¶白顛
夷馘相見悲喜輸吾肝膈莫逆其韙衰老邂逅¶綢繆山
水念我難繼庶今少止飜然為辭遂隔生死¶寓哀一酹
嗚呼巳矣
<pb:KR4d0073_WYG_086-8a>
　　　　祭北山元長老文¶
元豐三年九月四日祭於北山長老覺海大師之靈¶自
我壯強與公周旋今皆老矣公棄而先逝孰云遠¶大方
現前饌陳告違世禮則然尚饗¶
　　　　祭吕望之母郡太文¶
嗚呼賢矣夫人善持門閭皓若玉雪一其終初允孝<md:KR4d0073_SBCK_086-5b>¶維
婦允仁維姑實生才子我所歎譽秉義率法困而¶不渝
夫人之敎著不可誣歸殯窀穸無悔無愉維子¶之故具
<pb:KR4d0073_WYG_086-8b>
此俎壺¶
　　　　祭程相公琳文(為高若訥作/)¶
嗚呼公在京師為天子毗發論彊彊不苟其為公於¶四
方為鎮為屏推良抑姦兩適寛猛自伯休父有稱¶於周
及公千年追配前休時文而文時武而武顧我¶無狀辱
公等仵庶見吉召乃聞凶歸馳哀一觴終古¶之違¶
　　　　祭秦國夫人文(為高若訥作/)¶
於惟夫人順慎和恭上之岐岐實䕶于中開號大邦¶福
<pb:KR4d0073_WYG_086-9a>
禄之隆康寧壽考而以榮終䘮車其行肇此明發<md:KR4d0073_SBCK_086-6a>¶上用
舊德情之鬱結凡我在位敢忘心怛奠云將之¶具此薄
物¶
　　　　祭鮑君永泰王文¶
年月日官某敢告于鮑君之神農之勞神之所知也¶嵗
之四時而於冬為最隙然猶築場圃治屋廬塗囷¶倉糞
田疇未甞一日而晏然以休息今兹令又以其¶暇時屬
之使治渠川比常嵗則農之勞葢有加焉神¶宜哀憐而
<pb:KR4d0073_WYG_086-9b>
有以相之也治之無幾也而雨雨且止丁¶壯老弱相與
行水而涸之猶未也而又雨非民獨病¶也而令亦夙夜
以憂惟神相之以霽令是役早有卒¶也夫令之所以憂
其職民也惟神之食於民也為巳¶久而憂之亦不可在
令後也謹告<md:KR4d0073_SBCK_086-6b>¶　　　　二¶
年月日敢再告于鮑君之神謁於神之明日而天地¶廓
然以温民頼以供役且卒事而復雨雨&KR0075;不止民¶愁而
<pb:KR4d0073_WYG_086-10a>
令恐意者令之治行無有可媚于神者而神不¶卒聽之
乎令則有罪而民何尤且霜雪風雨之濫&KR0075;¶固其責自
神而無與於令也巍然南靣饗人之歸事¶巳而利澤不
加焉亦神羞也惟神降意以從令之言¶毋忽令亦能發
明神之令德使民世事神不懈而有¶加焉謹告¶
　　　　祈雨文¶
惟神美名正氣索之前史詳矣噫昔人也挺王臣之¶節
忠信我任德誼我負故時君倚焉今其神也享廟<md:KR4d0073_SBCK_086-7a>¶食之
<pb:KR4d0073_WYG_086-10b>
貴隂陽吾職禍福吾柄故州民頼焉今千里旱¶暵及時
不雨農夫悼心郡將失色某遂躬率僚屬來¶請于大廡
下惟神全死生之大名開聰明于一方霈¶甘霪以足民
食則前謂人神之靈於古今無愧焉尚¶饗¶
　　　　謝雨文¶
夫廟其貌神其靈函聰明正直之德俾禍福倚伏之¶時
用黙於民而不知其所以用者斯之謂至神乎太¶守領
天子命藩一都㑹嵗時豐凶疾苦得勞佚之使¶百姓無
<pb:KR4d0073_WYG_086-11a>
愁歎之聲斯太守之事也神隂也隂陽契合¶若影響然
曏以郊原旱暵及夏不雨耘者耔者悼心¶自失遂祈福
于大廡下惟神惻然開明靈惠然納至<md:KR4d0073_SBCK_086-7b>¶誠言然而雲興
禱然而雨零苗枯而生民黙而聲又¶得非神之至乎今
吏民潔牲醴奔走歡呼請償其靈¶某不佞輒書為千古
世諺尚饗¶
　　　　李通叔哀辭(并序/)¶
通叔李不疑世為閩民通叔再從太學進士試斥不¶送
<pb:KR4d0073_WYG_086-11b>
自京師歸面其親道建溪溪水暴下反其舟溺死¶年二
十八云初予既孤寄金陵家焉從二兄入學為¶諸生常
感古人汲汲於友以相鐫切以入於道德予¶材性生古
人下學又不能力又不得友以相鐫切以¶入於道德予
其或者歸為塗之人而巳邪為此憂懼¶既而遇通叔於
諸生閒望其容而色睟然類君子即¶而與之言皆君子
之言也其容色在目其言在耳則<md:KR4d0073_SBCK_086-8a>¶予放心不求而歸邪
氣不伐而自遁去求其所為文¶則一本於古華虚蕩肆
<pb:KR4d0073_WYG_086-12a>
之學葢未甞接於其心誠有¶以開予者予得而友之憂
懼釋然作太阿詩貽之道¶氣類之同而合也通叔亦作
雙松詩道氣類之同而¶期之久也以為報自予之得通
叔然後知聖人户庭¶可䇿而入也是不惟喻於其言而
巳葢觀其行而得¶焉者為多其再斥於太學而歸也予
待禮部試留京¶師别且言曰通叔去而歸某也不没而
入於愚也其¶幾矣明年亦斥而歸或得官皆宜在淮江
之南某也¶不可以之閩通叔來若何通叔曰是亦不疑
<pb:KR4d0073_WYG_086-12b>
之言也¶明年從事淮南將問且召焉則未也或以死狀
訃既¶慟且疑且幸其不然㑹有江南之役遇閩人輒問
狀<md:KR4d0073_SBCK_086-8b>¶還泊東流尉許程者閩人也乃知訃者信又知陳安¶
石者亦溺死安石字伯起亦閩人予甞問通叔素友¶獨
言伯起云噫二子豈行殆也其亦命而巳矣予悲¶通叔
窮以夭也其道之不及民也又悲天之不予相¶也作哀
辭¶
我思古人兮維友之求燕處日講兮行相為謀相翼¶以
<pb:KR4d0073_WYG_086-13a>
進兮相持以脩要歸于道兮不入于尤卒聖若賢¶兮其
本則然我無以是兮甚懼以憂猗嗟吾子兮畜¶德挾材
傑然自如兮不群庸游考講六藝兮造窮微¶深匪富貴
慕兮匪賤窮羞曰予既逢兮朝夕其旁仁¶義之光兮忠
信之陬邪志蕩夷兮正氣獨完吾子賜¶我兮於安以疇
尚曰子興兮羽儀于世吾君德澤此<md:KR4d0073_SBCK_086-9a>¶兮淳漓固偷孰神
不棐兮隕子于溪子生適然兮欲¶誰仇所嗟存者兮志
孤道遼子之不就兮一朝而休¶死不以所兮誰得子尸
<pb:KR4d0073_WYG_086-13b>
誰禭于棺兮誰坎于丘予欲¶慟哭兮子豈有聞子不可
作兮予生之愁¶
　　　　泰興令周孝先哀辭¶
吁嗟于思兮孝于父母施於族婣兮亦及朋友云然¶兮
宜不富又曷為兮不壽藐藐兮其子煢煢兮其妻¶無廬
與田兮哀者其誰吾無奈何兮哀以吾辭¶
　
　臨川文集巻八十六

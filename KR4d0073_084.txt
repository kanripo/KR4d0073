# -*- mode: mandoku-view -*-
#+TITLE: 臨川文集
#+DATE: 2015-09-23 10:20:25
#+PROPERTY: JUAN 84

<md:KR4d0073_SBCK_084-1a>¶復何云哉皇祐二年
五月二十五日
　
　
　
　
　
<pb:KR4d0073_WYG_083-18b>
　
　
　
　
　
　
　
　臨川文集巻八十三

<pb:KR4d0073_WYG_084-1a>
欽定四庫全書
　臨川文集巻八十四¶　　　宋　王安石　撰
　　序¶
　　　周禮義序
¶
　　　詩義序¶
　　　書義序¶
　　　熙寧字說序¶
　　　新秦集序
<pb:KR4d0073_WYG_084-1b>
　　　老杜詩後集序¶
　　　靈谷詩序¶
　　　送陳興之序¶
　　　送李著作之官髙郵序¶
　　　石仲卿字序<md:KR4d0073_SBCK_084-1b>¶　　　伴送北朝人使詩序¶
　　　唐百家詩選序¶
　　　善救方後序
<pb:KR4d0073_WYG_084-2a>
　　　送陳升之序¶
　　　張刑部詩序¶
　　　送孫正之序¶
　　　送胡叔才序¶
　　　　周禮義序¶
士弊於俗學久矣聖上閔焉以經術造之乃集儒¶臣訓
釋厥旨將播之校學而臣某實董周官惟道之¶在政事
其貴賤有位其後先有序其多寡有數其遲¶數有時制
<pb:KR4d0073_WYG_084-2b>
而用之存乎法推而行之存乎人其人足<md:KR4d0073_SBCK_084-2a>¶以任官其官
足以行法莫盛乎成周之時其法可施¶於後世其文有
見於載籍莫具乎周官之書葢其因¶習以崇之庚續以
終之至於後世無以復加則豈特¶文武周公之力哉猶
四時之運隂陽積而成寒暑非¶一日也自周之衰以至
于今歴嵗千數百矣太平之¶遺迹掃蕩幾盡學者所見
無復全經於是時也乃欲¶訓而發之臣誠不自揆然知
其難也以訓而發之之¶為難則又以知夫立政造事追
<pb:KR4d0073_WYG_084-3a>
而復之之為難然竊¶觀聖上致法就功取成於心訓廸
在位有馮有翼¶亹亹乎鄉六服承德之世矣以所觀乎
今考所學乎¶古所謂見而知之者臣誠不自揆妄以為
庶幾焉故¶遂昧冒自竭而忘其材之弗及也謹列其書
為二十<md:KR4d0073_SBCK_084-2b>¶有二巻凡十餘萬言上之御府副在有司以待
制¶詔頒焉謹序¶
　　　　詩義序¶
詩三百十一篇其義具存其辭亡者六篇而巳上¶既使
<pb:KR4d0073_WYG_084-3b>
臣雱訓其辭又命臣某等訓其義書成以賜太¶學布之
天下又使臣某為之序謹拜手稽首言曰詩¶上通乎道
德下止乎禮義放其言之文君子以興焉¶循其道之序
聖人以成焉然以孔子之門人賜也商¶也有得於一言
則孔子恱而進之葢其說之難明如¶此則自周衰以迄
于今泯泯紛紛豈不宜哉伏惟¶皇帝陛下内德純茂則
神罔時恫外行恂達則四方¶以無侮日就月將學有緝
熙于光明則頌之所形容<md:KR4d0073_SBCK_084-3a>¶葢有不足道也微言奥義既
<pb:KR4d0073_WYG_084-4a>
自得之又命承學之臣¶訓釋厥遺樂與天下共之顧臣
等所聞如爝火焉豈¶足以庚日月之餘光姑承明制代
匱而巳傳曰美成¶在久故棫樸之作人以壽考為言葢
將有來者焉追¶琢其章纘聖志而成之也臣衰且老矣
尚庶幾及¶見之謹序¶
　　　　書義序¶
熙寧二年臣某以尚書入侍遂與政而子雱實嗣講¶事
有㫖為之說以獻八年下其說太學班焉惟虞夏¶商周
<pb:KR4d0073_WYG_084-4b>
之遺文更秦而幾亡遭漢而僅存頼學士大夫¶誦說以
故不泯而世主莫或知其可用天縱皇帝¶大知實始操
之以驗物考之以决事又命訓其義兼<md:KR4d0073_SBCK_084-3b>¶明天下後世而
臣父子以區區所聞承乏與榮焉然¶言之淵懿而釋以
淺陋命之重大而承以輕𦕈兹榮¶也祇所以為愧歟謹
序¶
　　　　熙寧字說¶
文者竒偶剛柔雜比以相承如天地之文故謂之文¶字
<pb:KR4d0073_WYG_084-5a>
者始於一二而生生至於無窮如母之字子故謂¶之字
其聲之抑揚開塞合散出入其形之衡從曲直¶邪正上
下内外左右皆有義皆本於自然非人私智¶所能為也
與夫伏羲八卦文王六十四異用而同制¶相待而成易
先王以為不可忽而患天下後世失其¶法故三嵗一同
同之者一道德也秦燒詩書殺學士¶而於是時始變古
而為𨽻葢天之䘮斯文也不然則<md:KR4d0073_SBCK_084-4a>¶秦何力之能為余讀
許慎說文而於書之意時有所¶悟因序録其說為二十
<pb:KR4d0073_WYG_084-5b>
巻以與門人所推經義附之¶惜乎先王之文缺巳久慎
所記不具又多舛而以余¶之淺陋考之且有所不合雖
然庸詎非天之將興斯¶文也而以余贊其始故其教學
必自此始能知此者¶則於道德之意巳十九矣¶
　　　　新秦集序¶
新秦集者故龍圖閣直學士尚書禮部郎中知諫院¶虢
畧楊公之文公以嘉祐七年四月某日甲子卒官¶而外
婣開封府推官尚書度支員外郎中山李壽朋¶廷老治
<pb:KR4d0073_WYG_084-6a>
其藁為二十巻公諱畋字樂道世家新秦其¶先人以忠
力智謀為將帥名聞天下至公始折節讀<md:KR4d0073_SBCK_084-4b>¶書用進士起
家甞提㸃荆湖北路刑獄數自擊叛蠻¶有功得士卒心
故儂智髙反時自喪服中特起之往¶擊其後為三司副
使天章閣待制侍讀知制誥數以¶言事有直名故遷龍
圖閣直學士知諫院又數言事¶無所顧望所言有人所
不能言者故其卒天子録¶其忠賻賜之加等而士大夫
知公者為朝廷惜也公¶所為文莊厲謹潔類其為人而
<pb:KR4d0073_WYG_084-6b>
尤好為詩其詞平易¶不廹而能自道其意讀其書詠其
詩視其平生之大¶節如此嗟乎葢所謂善人之好學而
能言者也¶
　　　　老杜詩後集序¶
予考古之詩尤愛杜甫氏作者其辭所從出一莫知¶窮
極而病未能學也世所傳巳多計尚有遺落思得<md:KR4d0073_SBCK_084-5a>¶其完
而觀之然每一篇出自然人知非人之所能為¶而為之
者惟其甫也輒能辨之予之令鄞客有授予¶古之詩世
<pb:KR4d0073_WYG_084-7a>
所不傳者二百餘篇觀之予知非人之所¶能為而為之
實甫者其文與意之著也然甫之詩其¶完見於今者自
予得之世之學者至乎甫而後為詩¶不能至要之不知
詩焉爾嗚呼詩其難惟有甫哉自¶洗兵馬下序而次之
以示知甫者且用自發焉皇祐¶壬辰五月日臨川王某
序¶
　　　　靈谷詩序¶
吾州之東南有靈谷者江南之名山也龍蛇之神虎¶豹
<pb:KR4d0073_WYG_084-7b>
翬翟之文章楩柟豫章竹箭之材皆自山出而神¶林鬼
冢魑魅之穴與夫仙人釋子恢譎之觀咸附託<md:KR4d0073_SBCK_084-5b>¶焉至其
淑靈和清之氣盤礴委積於天地之閒萬物¶之所不能
得者乃屬之於人而處士君實生其址君¶姓吳氏家於
山阯豪傑之望臨吾一州者葢五六世¶而後處士君出
焉其行孝悌忠信其能以文學知名¶於時惜乎其老矣
不得與夫虎豹翬翟之文章楩柟¶豫章竹箭之材俱出
而為用於天下顧藏其神竒而¶與龍蛇雜此土以處也
<pb:KR4d0073_WYG_084-8a>
然君浩然有以自養遨遊於¶山川之間嘯歌謳吟以寓
其所好終身樂之不厭而¶有詩數百篇傳誦於閭里他
日出靈谷三十二篇以¶屬其甥曰為我讀而序之惟君
之所得葢有伏而不¶見者豈特盡於此詩而巳雖然觀
其鑱刻萬物而接¶之以藻繢非夫詩人之巧者亦孰能
至於此<md:KR4d0073_SBCK_084-6a>¶　　　　送陳興之序¶
先人為臨江軍判官實佐今駕部員外郎陳公其後¶二
<pb:KR4d0073_WYG_084-8b>
十五年公之子興之主泰之如臯簿某為判官淮¶南以
事出如臯遇之相好也其後二年歸京師興之¶亦以進
士得嘉慶院解復遇之相好加焉興之試禮¶部有日今
宰相其世父也奏前試罷之以避嫌興之¶當遠官踰數
月乃得泉之晉江主簿去陳公世大家¶仕宦四十年連
坐謫流落不得所欲其意不能毋望¶興之貴富世其家
也興之亦誠博學能文辭有氣節¶吾意其為進士宜有
得焉今失所欲又為所謂主簿¶者逺其親三千里不啻
<pb:KR4d0073_WYG_084-9a>
是其心獨能毋介然者邪夫¶大公之道行上之人子弟
苟賢者任而進之無嫌也<md:KR4d0073_SBCK_084-6b>¶下之人固亦不以嫌之今興
之去知者皆憐其才之¶可以進焉而不得無以慰其親
也吾於興之又世故¶故又為之思所以慰其親豁其心
之介然者不得其¶說而獨以悲大公之道不行焉¶
　　　　送李著作之官髙郵序¶
君之才搢紳多聞之初君眂金陵酒政人皆惜君不¶試
於劇而淪於卑冗君將優為之曰孔子甞為乗田¶委吏
<pb:KR4d0073_WYG_084-9b>
矣㑹計當而巳矣牛羊蕃而已矣既而又得調¶髙郵關
吏人復惜君不試於劇而淪於卑冗君言如¶初色滋蔓
喜於戲今之公卿大人據徼乗機鑚隙抵¶巇僅不盈志
則戚戚以悲吾乃皦然反之此蒙所以¶髙君也抑有猜
焉古之柄國家者有戢景藏采恬處<md:KR4d0073_SBCK_084-7a>¶下列㧞而致之朝
使相謨謀今豈不若古邪奚遂君¶請而弗拔也¶
　　　　石仲卿字序¶
子生而父名之以别於人云爾冠而字成人之道也¶奚
<pb:KR4d0073_WYG_084-10a>
而為成人之道也成人則貴其所以成人而不敢¶名之
於是乎命以字之字之為有可貴焉孔子作春¶秋記人
之行事或名之或字之皆因其行事之善惡¶而貴賤之
二百四十二年之間字而不名者十二人¶而巳人有可
貴而不失其所以貴乃爾其少也閩人¶石仲卿來請字
予以子正字之附其名之義而為之¶云爾子正於進士
中名知經往往脫傳注而得經所¶以云之意接之久未
見其行巳有闕也庶幾不失其<md:KR4d0073_SBCK_084-7b>¶所以貴者歟
<pb:KR4d0073_WYG_084-10b>
　　　　伴送北朝人使詩序¶
某被勑送北客至塞上語言之不通而與之並轡十¶有
八日亦黙黙無所用吾意時竊詠歌以娛愁思當¶笑語
鞍馬之勞其言有不足取者然比諸戲謔之善¶尚宜為
君子所取故悉録以歸示諸親友¶
　　　　唐百家詩選序¶
余與宋次道同為三司判官時次道出其家藏唐詩¶百
餘編諉余擇其精者次道因名曰百家詩選廢日¶力於
<pb:KR4d0073_WYG_084-11a>
此良可悔也雖然欲知唐詩者觀此足矣¶
　　　　善救方後序¶
孟子曰先王有不忍人之心斯有不忍人之政臣某<md:KR4d0073_SBCK_084-8a>¶伏
讀善救方而竊歎曰此可謂不忍人之政矣夫君¶者制
命者也推命而致之民者臣也君臣皆不失職¶而天下
受其治方今之時可謂有君矣生養之德通¶乎四海至
於蠻夷荒忽不救之病皆思有以救而存¶之而臣等雖
賤實受命治民不推陛下之恩澤而¶致之民則恐得罪
<pb:KR4d0073_WYG_084-11b>
於天下而無所辭誅謹以刻石樹¶之縣門外左令觀赴
者自得而不求有司云皇祐元¶年二月二十八日序¶
　　　　送陳升之序¶
今世所謂良大夫者有之矣皆曰是宜任大臣之事¶者
作而任大臣之事則上下一失望何哉人之材有¶小大
而志有逺近也彼其任者小而責之近則煦煦<md:KR4d0073_SBCK_084-8b>¶然仁而
有餘於仁矣孑孑然義而有餘於義矣人見¶其仁義有
餘也則曰是其任者小而責之近大任將¶有大此者然
<pb:KR4d0073_WYG_084-12a>
上下竢之云爾然後作而任大臣之事¶作而任大臣之
事宜有大此者焉然則煦煦然而巳¶矣孑孑然而巳矣
故上下一失望豈惟失望哉後日¶誠有堪大臣之事其
名實烝然於上上必懲前日之¶所竢而逆疑焉暴於下
下必懲前日之所竢而逆疑¶焉上下交疑誠有堪大臣
之事者而莫之或任幸欲¶任則左右小人得引前日之
所竢懲之矣噫聖人謂¶知人難君子惡名之溢於實為
此則奈何亦精之而¶巳矣惡之則奈何亦充之而巳矣
<pb:KR4d0073_WYG_084-12b>
知難而不能精之¶惡之而不能充之其亦殆哉予在揚
州朝之人過焉<md:KR4d0073_SBCK_084-9a>¶者多堪大臣之事可信而望者陳升之
而巳矣今去¶官於宿州予不知復幾何時乃一見之也
予知升之¶作而任大臣之事固有時矣煦煦然仁而巳
矣孑孑¶然義而巳矣非予所以望於升之也¶
　　　　張刑部詩序¶
刑部張君詩若干篇明而不華喜諷道而不刻切其¶唐
人善詩者之徒歟君並楊劉楊劉以其文詞染當¶世學
<pb:KR4d0073_WYG_084-13a>
者迷其端原靡靡然窮日力以摹之粉墨青朱¶顛錯叢
庬無文章黼黻之序其屬情藉事不可考據¶也方此時
自守不汚者少矣君詩獨不然其自守不¶汚者耶子夏
曰詩者志之所之也觀君之志然則其¶行亦自守不汚
者邪豈唯其言而巳畀予詩而請序<md:KR4d0073_SBCK_084-9b>¶者君之子彦博也
彦博字文叔為撫州司法還自揚¶州識之日與之接云
慶歴三年八月序¶
　　　　送孫正之序
<pb:KR4d0073_WYG_084-13b>
時然而然衆人也巳然而然君子也巳然而然非私¶己
也聖人之道在焉爾夫君子有窮苦顛跌不肯一¶失詘
己以從時者不以時勝道也故其得志於君則¶變時而
之道若反手然彼其術素脩而志素定也時¶乎楊墨巳
不然者孟軻氏而巳時乎釋老巳不然者¶韓愈氏而巳
如孟韓者可謂術素脩而志素定也不¶以時勝道也惜
也不得志於君使真儒之效不白於¶當世然其於衆人
也卓矣嗚呼予觀今之世圓冠峩¶如大裙襜如坐而堯
<pb:KR4d0073_WYG_084-14a>
言起而舜趨不以孟韓之心為<md:KR4d0073_SBCK_084-10a>¶心者果異衆人乎予官
於揚得友曰孫正之正之行¶古之道又善為古文予知
其能以孟韓之心為心而¶不巳者也夫越人之望燕為
絶域也北轅而首之苟¶不巳無不至孟韓之道去吾黨
豈若越人之望燕哉¶以正之之不巳而不至焉予未之
信也一日得志於¶吾君而真儒之效不白於當世予亦
未之信也正之¶之兄官於温奉其親以行將從之先為
言以處予予¶欲黙安得而黙也慶歴二年閏九月十一
<pb:KR4d0073_WYG_084-14b>
日¶
　　　　送胡叔才序¶
叔才銅陵大宗世以貲名子弟豪者馳騁漁弋為巳¶事
謹者務多闢田以殖其家先時邑之豪子弟有命¶儒者
耗其千金之産卒無就邑豪以為諺莫肯命儒<md:KR4d0073_SBCK_084-10b>¶者遇儒
冠者皆指目逺去若將浼巳然雖胡氏亦然¶獨叔才之
父母不然於叔才之幼捐重幣逆良先生¶教之既壯可
以遊資而遣之無所靳居數年朋試於¶有司不合而歸
<pb:KR4d0073_WYG_084-15a>
邑人之訾者半竊笑者半其父母愈¶篤不悔復資而遣
之叔才純孝人也悱然感父母所¶以教已之篤追四方
才賢學作文章思顯其身以及¶其親不數年遂能褎然
為材進士復朋試於有司不¶幸復詘於不巳知不予愚
而從之遊甞謂予言父母¶之思而慙其邑人不能歸予
曰歸也夫禄與位庸者¶所待以為榮者也彼賢者道弸
於中而襮之以藝雖¶無禄與位其榮者固在也子之親
矯羣庸而置子於¶聖賢之途可謂不賢乎或訾或笑而
<pb:KR4d0073_WYG_084-15b>
終不悔不賢者<md:KR4d0073_SBCK_084-11a>¶能之乎今而舍道德而榮禄與位殆不
其然然則子¶之所以榮親而釋慙者亦多矣昔之訾者
竊笑者固¶庸者爾豈子所宜慙哉姑持予言以歸為父
母壽其¶亦喜無量於子何如因釋然寤治裝而歸予即
書其¶所以為父母壽者送之云¶
　
　
　臨川文集巻八十四

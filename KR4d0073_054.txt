# -*- mode: mandoku-view -*-
#+TITLE: 臨川文集
#+DATE: 2015-09-23 10:20:21
#+PROPERTY: JUAN 54

¶
<md:KR4d0073_SBCK_054-1a>¶
<pb:KR4d0073_WYG_054-1a>
欽定四庫全書
　臨川文集巻

五十四¶　　　宋　王安石　撰
　　外制¶
　　　宰相富弼三代制六道¶
　　　叅知政事歐陽修三代制六道¶
　　　樞密使張昪封贈三代制八道¶
　　　樞密副使胡宿封贈三代制六道¶
　　　樞密副使呉奎封贈制二道
<pb:KR4d0073_WYG_054-1b>
　　　皇故第十三女追封楚國公主制¶
　　　故充媛董氏贈婉儀制¶
　　　呉奎亡妻趙氏胡宿亡妻呉氏追封信都蘭¶陵
　　　　　郡夫人制二道¶
　　　故董淑妃養女御侍張氏安福縣君李氏仁<md:KR4d0073_SBCK_054-1b>¶和
　　　　　縣君依舊御侍制二道¶
　　　聼宣蔣氏張氏並司言制¶
　　　淑妃董氏遺表父右侍禁安内殿崇班制
<pb:KR4d0073_WYG_054-2a>
　　　徳妃沈氏姪孫獻卿試大理評事制¶
　　　苖賢妃親姊苖氏男張士端試將作監主簿¶制¶
　　　令襄故母錢氏可追封仁和縣君制¶
　　　從信故所生母許氏追封平原縣太君制¶
　　　蘇唐卿母孫氏萬年縣君制¶
　　　祁元振亡母丁氏追封昭徳縣太君制¶
　　　歐陽修女樂夀縣君文彦博女安福縣君制¶二
　　　　　道<md:KR4d0073_SBCK_054-2a>¶
<pb:KR4d0073_WYG_054-2b>
　　　宋庠親孫女永寧縣君制¶
　　　龐籍遺表長女安康郡君第五女徳安縣君¶第
　　　　　七女壽安縣君制三道¶
　　　允初長女嘉興郡君制¶
　　　宗說第十八女永泰縣君制¶
　　　克洵第二女等並特封縣君制¶
　　　世永第三女金城縣君制¶
　　　仲勸新婦陳氏封邑制
<pb:KR4d0073_WYG_054-3a>
　　　皇兄承簡追封安定郡王皇弟承俊追封樂¶平
　　　　　郡公皇姪孫世芬追封廣平侯制三¶道¶
　　　李詵父贈司空兼侍中制<md:KR4d0073_SBCK_054-2b>¶　　　王凱贈節度使制¶
　　　馬從先父震贈尚書工部侍郎句諶父希仲¶贈
　　　　　工部尚書制二道¶
　　　何若谷亡兄若沖追贈試大理評事制¶
　　　盧昭序贈正刺史制
<pb:KR4d0073_WYG_054-3b>
　　　宋士堯等贈官制¶
　　　　宰相富弼三代制六道¶
　　　　　曽祖¶
勅大臣有慶於國則爵命上施其考祖所以章賢徳¶廣
襃勸也具官某曽祖某躬執義善發身揚名詒于¶曽孫
集有福禄登踐樞極卓為臣宗申命有加尚榮¶幽穸可<md:KR4d0073_SBCK_054-3a>¶　　　　　曽祖母¶
勅宗工之選所以寵儁良大國之封所以襃賢淑具¶官
<pb:KR4d0073_WYG_054-4a>
某曽祖母某氏順足以有相嚴足以有臨來嬪名¶家詒
禄厥後為國元老儀刑萬方開號全齊既光大¶矣徙之
北國其愈知榮可¶
　　　　　祖¶
勅列爵五等莫尊於公必有盛徳之士然後可以膺¶此
號具官某祖某秉哲廸義不躬顯榮祚流聞孫為¶世碩
輔追襃之禮既極寵崇序爵啓封尚其嘉享可¶
　　　　　祖母
<pb:KR4d0073_WYG_054-4b>
勅天子之宰朕所恃以綱紀四方者也爵命加其祖¶妣
豈不宜哉具官某祖母某氏蓄徳在躬以成家室<md:KR4d0073_SBCK_054-3b>¶發祥
于後以遺子孫申錫有邦蓋惟舊典魏大名也¶以是追
封豈特為窀穸之榮亦所以佑其後世可¶
　　　　　父¶
勅士以有子為榮子以顯親為孝宗公元老世恃以¶寧
當有追崇之恩稱其致孝之意具官某父某惠和¶敦大
明允忠篤位不侔徳乃生碩人寅亮先帝寵¶綏四海方
<pb:KR4d0073_WYG_054-5a>
興就事佐佑朕躬申命有章兼榮幽顯可¶
　　　　　亡母¶
勅朕初纂服登用舊臣襃厚其親率循故事具官某¶母
某氏顯相吉士篤生碩人壽善康寧考終福禄追¶榮新
竁申命大邦尚其淑靈膺此休寵可¶
　　　　叅知政事歐陽修三代制六道<md:KR4d0073_SBCK_054-4a>¶　　　　　曽祖郴贈太子少保可贈太子太保¶
勅君子善善之義下及子孫况推而上之至其祖考¶所
<pb:KR4d0073_WYG_054-5b>
以襃美崇寵豈顧可以不稱哉故先王宗廟之制¶視其
爵位之高下以為世數之逺近而本朝追命之¶禮亦從
其子孫名數之卑尊具官某尊祖某潛于丘¶園躬有善
行畜積之慶施于曽孫為時宗工名重天¶下圖任以登
于右府襃嘉當及其前人東宫之孤位¶已顯矣進秩一
品尚其享哉可¶
　　　　　曽祖母追封延安郡太夫人劉氏可追¶封
　　　　　榮國太夫人
<pb:KR4d0073_WYG_054-6a>
勅尊之欲其貴親之欲其富豈特人主有是心哉推¶是
心以施於人此人主所以與天下同憂樂之意也<md:KR4d0073_SBCK_054-4b>¶禄有
厚薄故禮有隆殺位有高下故施有逺近古之¶道也其
可忘哉具官某曽祖母某氏含徳在躬作嬪¶令族積善
之慶覃其後昆惟時聞孫實朕良弼登與¶政事人無間
言其疏大邦之封以報流澤之施寵靈¶之極尚克享哉
可¶
　　　　　祖贈某官
<pb:KR4d0073_WYG_054-6b>
勅朕惟有天下者得推其祖考上配于天蓋孝子慈¶孫
所以極其尊崇之意推是心以及夫在位則其寵¶禄之
厚者豈不欲以及其所謂尊親者哉此朕所以¶襃寵大
臣之先以尊爵貴官而有至乎三世者也具¶官某祖某
積徳累善施于後嗣為予輔弼始大厥家¶東宫之孤既
以命汝増榮一品尚克享哉可<md:KR4d0073_SBCK_054-5a>¶　　　　　祖母¶
勅朕疏郡縣以君諸臣之母欲以慰慈孫孝子之心¶至
<pb:KR4d0073_WYG_054-7a>
於政事之臣則封國及其王母所以望其功者厚¶矣則
慰其心者顧可以薄哉具官某祖母某氏來嬪¶名家克
配君子積善之福覃于其孫左右朕躬豫圖¶政事嘉而
有後錫以大邦維靈在幽尚克膺此可¶
　　　　　父¶
勅大臣得爵命其先人至乎公師非古也然禮者人¶情
而已矣當於人情而義足以勸士則何必古之有¶哉具
官某父某蓄其徳善不顯於世克生賢佐為朕¶股肱東
<pb:KR4d0073_WYG_054-7b>
宫一品人臣高位追以命汝用嘉有子尚其¶享此以稱
饋祀之盛哉可<md:KR4d0073_SBCK_054-5b>¶　　　　　母¶
勅古者子為諸侯大夫而父為士則其祭以諸侯大¶夫
之禮朕以謂得享其禮而位號不稱則不足以盡¶孝子
之心故今有列於朝廷皆得追崇其考妣又况¶於為吾
左右輔弼之臣哉具官某母某氏婦順母嚴¶稱於天下
能教其子為時名臣協于詢謀進斷國論¶雖禄養不及
<pb:KR4d0073_WYG_054-8a>
而饋享有加啓封大邦於禮爲稱尚其¶幽穸知享此榮
可¶
　　　　樞密使張昪封贈三代制八道¶
　　　　　曽祖某贈某官¶
勅傳曰學士大夫則知尊祖矣若夫流澤之施於後¶世
者博矣則其崇報亦當有以稱焉此予所以隆寵<md:KR4d0073_SBCK_054-6a>¶大臣
而追命之禮有至於三世也具官某曽祖某以¶武力充
選以忠勞備使積善之施覃及後昆為時老¶成宰制密
<pb:KR4d0073_WYG_054-8b>
命帝傅之位厥惟尊榮今予爾嘉舉以追¶錫尚其幽穸
知享此哉可¶
　　　　　曽祖母贈某國太夫人¶
勅祖考之富且貴則其澤流於子孫而諸婦與榮子¶孫
有爵禄之寵則其尊歸於祖考而饋祀之盛亦及¶乎其
母古之道也後世因焉今朕尊禮大臣而爵命¶上施其
三世於經未嘗有也而豈害於先王制禮之¶意哉具官
某曾祖母某氏嬪于令人躬有馴徳積善¶之施乆而愈
<pb:KR4d0073_WYG_054-9a>
彰至于曽孫克協朕心爲世元老執邦¶之樞福禄之來
實惟爾慶改封大國以寵淑靈尚其<md:KR4d0073_SBCK_054-6b>¶有知享此休命可¶
　　　　　祖¶
勅為吾政事之臣所以崇寵之者備矣於其尊大前¶人
之志亦宜有以稱焉具官某祖某積行在躬濳而¶不耀
畜其善慶以頼後昆厥有聞孫為朕良弼典司¶機要海
内所瞻追命之榮至于帝傅進登師位以極¶襃嘉尚其
冥靈膺此休顯可
<pb:KR4d0073_WYG_054-9b>
　　　　　祖母¶
勅義莫大於尊祖仁莫高於顯親今吾追命大臣之¶考
妣以及其祖者豈有他哉凢以稱其尊祖顯親之¶心而
已其徳博者其施逺其位盛者其報豐具官某¶祖母某
氏徽柔靜恭克相宗事佑啓後世為時元臣<md:KR4d0073_SBCK_054-7a>¶執國之樞
以佐吾治其施可謂逺矣其報可以薄哉¶改錫大邦以
為爾寵賁于窀穸尚克知榮可¶
　　　　　父惠贈太師可贈中書令餘如故
<pb:KR4d0073_WYG_054-10a>
勅朕有高爵厚禄以禮天下之士而與之共政又本¶其
流澤之所自而追命以尊官豈特崇寵大臣亦所¶以勉
人親之教子具官某父某濳徳晦行榮于丘園¶積仁之
慶實在其子終有成徳為吾宗工踐更二府¶執國機要
追襃之命登爾太師其遷令于中書以極¶崇襃之數尚
其窀穸享此休榮可¶
　　　　　嫡母追封徳國太夫人劉氏可追封許¶國
　　　　　太夫人
<pb:KR4d0073_WYG_054-10b>
勅先王制禮及後世而彌文顧所以順理而即人情<md:KR4d0073_SBCK_054-7b>¶古
今一也夫福禄之盛流澤尚及乎子孫則名數之¶崇追
命當加其考妣具官某嫡母某氏柔良之行温¶惠之徳
輔相君子克成厥家以有賢息掌予機密及¶親之寵厥
有舊章顧爾位號既榮極矣其班新命寵¶以大邦賁于
無窮尚克嘉享可¶
　　　　　所生母追封慶國太夫人王氏可追封¶蜀
　　　　　國太夫人
<pb:KR4d0073_WYG_054-11a>
勅傳稱春秋之義母以子貴說者或非焉而人子之¶愛
其親豈有窮哉已則富貴而親不與焉固人情之¶甚可
哀者也當有追崇之禮稱其思慕之心具官某¶所生母
某氏温柔惠和得嫓君子克生賢佐爲朕寳¶臣允于庶
言秉國樞要追榮之典既啓爾邦其改新<md:KR4d0073_SBCK_054-8a>¶封以鴻後慶
尚其冥漠享此恩榮可¶
　　　　　亡妻田氏可追封京兆郡夫人彭城縣¶君
　　　　　劉氏可追封彭城郡夫人
<pb:KR4d0073_WYG_054-11b>
勅臣之徳善勲勞稱其位而有施於國君之爵禄慶¶賞
疇其功而有報於家股肱之良參決政事施於國¶者其
責厚矣報於家者亦宜稱焉以爾具官某妻某¶氏温柔
靜嘉嘗配君子遭㑹不淑不終顯榮某言于¶朝為爾請
命考諸恩典厥有故常乃疏大郡之封錫¶以小君之號
所以崇貴窀穸而副吾大臣追徃求舊¶之心尚其有知
享此休寵可¶
　　　　樞密副使胡宿封贈三代制六道
<pb:KR4d0073_WYG_054-12a>
　　　　　曽祖<md:KR4d0073_SBCK_054-8b>¶先帝襃厚羣臣徳施及乎窀穸朕奉承遺訓不敢以¶哀
恫之故廢具官某曽祖某蓄徳深博乆而彌興焯¶有偉
人出其後世佐佑先帝以暨朕躬追命於幽¶尚嘉營魄
可¶
　　　　　曽祖母¶
勅大臣有賞於國則爵命上施乎三世先帝所以¶襃功
徳也朕敢忘哉具官某曾祖母某氏齊嚴靚專¶柔嫕安
<pb:KR4d0073_WYG_054-12b>
婉集有祉福施於孫曽為時宗工徳望休顯¶膺此追命
尚其知榮可¶
　　　　　祖¶
勅詩曰不愆不忘率由舊章朕遵先帝之法以勞¶賜大
臣及其父母不敢以哀恫之故廢具官某祖某<md:KR4d0073_SBCK_054-9a>¶躬率令
徳以成厥家有孫而賢執國機要膺此休顯¶尚能嘉歆
可¶
　　　　　祖母
<pb:KR4d0073_WYG_054-13a>
勅朕初即位遵先帝故事大賚于四海而大臣之¶祖妣
與焉具官某祖母某氏以順為令妻以嚴爲賢¶母集有
戩榖以詒厥孫為時宗臣世禄滋大追錫休¶命尚其知
榮可¶
　　　　　父¶
先帝弃萬國朕初即位凢在廷者皆班爵命顯其親¶所
以稱先帝顧哀羣臣之意具官某父某蓄積徳¶義以成
福禄燕及厥後為時宗工追錫之榮既光大¶矣襃嘉有
<pb:KR4d0073_WYG_054-13b>
數其尚知歆可<md:KR4d0073_SBCK_054-9b>¶　　　　　母¶
先帝有大賚必及羣臣之父母朕初嗣位不敢有廢¶也
具官某母某氏以順為婦而能正以嚴為母而能¶慈肆
有福禄集其後世徙封大國以顯厥魂可¶
　　　　樞密副使吳奎封贈制二道¶
　　　　　父¶
勅朕初即位班爵命以寵諸臣之父母蓋惟先帝¶故事
<pb:KR4d0073_WYG_054-14a>
不敢愆忘具官某父某徳善之修有聞于世義¶方之教
能大厥家序位朝廷既隆顯矣襃遷有典其¶往欽哉可¶
　　　　　母¶
勅永惟政事之臣天下國家所恃以安且治者也所<md:KR4d0073_SBCK_054-10a>¶以
襃厚及其父母豈可忘哉具官某母某氏馴徳淑¶行來
寧巨室母有賢子為時宗工班命于朝既疏名¶郡徙封
之寵其徃欽承可¶
　　　　皇故第十三女追封楚國公主制
<pb:KR4d0073_WYG_054-14b>
勅先王制禮有卑尊疏戚之宜惟至親得以致悼痛¶之
恩惟至貴得以極襃崇之意皇故第十三女方在¶襁褓
尚其有成位號未正奄與物化蓋王姬之車服¶下后一
等而不視其夫情文之隆於是為稱則雖夭¶閼其可弭
忘追命啓封胙之全楚以終天性之愛且¶慰幽穸之靈
焉可¶
　　　　故充媛董氏贈婉儀制¶
勅雞鳴思賢妃而關雎樂得淑女永懷邦媛内助宫<md:KR4d0073_SBCK_054-10b>¶闈
<pb:KR4d0073_WYG_054-15a>
愍飾厥終當加位號故充媛董氏有徳讓之美無¶險謁
之私進登嬪婦之官率循保阿之訓奄忽至於¶大故兹
用愴于朕心恩典寵章以賁幽穸尚其弗泯¶知享此榮
可¶
　　　　樞密副使呉奎亡妻趙氏追封信都郡夫¶人
　　　　制¶
勅追逺念舊而不忘者行之厚而大臣有求於此朕¶豈
可以忘哉具官某亡妻某氏柔嘉在躬作配君子¶不克
<pb:KR4d0073_WYG_054-15b>
偕老兹惟永懐能辭生者之恩以丐追封之寵¶胙以名
郡尚其知榮可¶
　　　　樞宻副使胡宿亡妻崇仁縣君呉氏追封¶蘭
　　　　陵郡夫人制<md:KR4d0073_SBCK_054-11a>¶勅婦人能相其君子終以休顯而不與享其福禄豈¶非
人情之所愍□哉具官某妻某氏躬率徳善嬪于¶大家
纉夫之榮肇啓爵邑方吾良弼登執事樞嗟爾¶淑人既
營封壤賜之名郡追賁諸幽尚其雖没而有¶知亦以慰
<pb:KR4d0073_WYG_054-16a>
夫生者可¶
　　　　故董淑妃養女御侍張氏安福縣君依舊¶御
　　　　侍制¶
勅某氏爾為妃所鞠而序于女御之數啓邑賜號以¶廣
逮下之恩往服命書勉循隂教可¶
　　　　故董淑妃養女御侍李氏仁和縣君依舊¶御
　　　　侍制¶
勅某氏爾以徽柔備數女御賜封大邑用示襃嘉往<md:KR4d0073_SBCK_054-11b>¶服
<pb:KR4d0073_WYG_054-16b>
寵榮愈其淑慎可¶
　　　　聼宣蔣氏張氏並司言制¶
勅某後宫之職各有等差必來淑女以賛内治爾惠¶和
安婉服采維勤遷序厥官往欽休命可¶
　　　　淑妃董氏遺表父右侍禁安内殿崇班制¶
勅某卿大夫之終于位者朕所以顧恤其家未嘗不¶備
也永惟良淑有助宫闈序位既崇則推恩宜厚閱¶其遺
表為爾求遷超進厥官往求自稱可
<pb:KR4d0073_WYG_054-17a>
　　　　徳妃沈氏姪孫獻卿可試大理評事制¶
勅朕於后妃之家不欲以恩撓法法之所當者義亦¶無
所愛焉爾方眇然未克有知而以外戚之恩得試¶理卿
之屬時乃邦制不為爾私勉哉有成以待官使<md:KR4d0073_SBCK_054-12a>¶可¶
　　　　沂國公主趙氏奏苖賢妃親姊永安縣君¶苖
　　　　氏男張士端試將作監主簿制¶
勅某朕布大慶而士縁外内族親之故以得官者衆¶矣
雖進非用徳然能致其材以保禄位則亦足以自¶昭于
<pb:KR4d0073_WYG_054-17b>
時爾與此榮當知懋勉可¶
　　　　右監門衞大將軍令襄故母錢氏可追封¶仁
　　　　和縣君制¶
先帝以孝治天下故因宗祀大慶施及諸臣之父母¶具
官某母錢氏躬率徳善來宜宗室雖不終榮禄而¶有子
克家追錫寵章冀能嘉享可¶
　　　　大將軍從信故所生母許氏追封平原縣<md:KR4d0073_SBCK_054-12b>¶太
　　　　君制
<pb:KR4d0073_WYG_054-18a>
勅許氏朕於在廷之臣皆有以襃厚其親也况於近¶屬
恩禮所先者乎爾順善和恭甚宜家室克生宗子¶實胙
大邦當號爾封遽棄榮養進君一邑以慰孝心¶尚惟淑
靈知享此寵可¶
　　　　大理寺丞蘇唐卿母孫氏萬年縣君制¶
勅孫氏朕既肆祀於明堂而錫命以襃諸臣之母尚¶惟
高年及養而禮秩有所不加故推異恩以慰其意¶爾年
耄矣而有子列于王官其疏爵邑之榮以厚閨¶門之慶
<pb:KR4d0073_WYG_054-18b>
可¶
　　　　試監簿祁元振亡母丁氏追封昭徳縣太¶君
　　　　制<md:KR4d0073_SBCK_054-13a>¶勅某母丁氏爾嬪于名卿不預寵封之慶沒有良子¶乃
䝉増秩之襃願移恩榮追慰顧復俾疏大邑以燕¶孝思
可¶
　　　　叅知政事歐陽修女樂壽縣君制¶
勅歐陽氏汝父為吾政事之臣而縁國大賚丐恩及¶汝
<pb:KR4d0073_WYG_054-19a>
賜之封邑亦有故常祇戒勿違以承茲寵可¶
　　　　同中書門下平章事文彦博女大理評事¶龐
　　　　元直妻特封安福縣君制¶
勅文氏爾父為時元老而爾母當得襃封辭其寵章¶為
爾求邑爾承徳義之慶而嬪宗公之家膺茲顯榮¶可謂
稱矣可¶
　　　　同中書門下平章事宋庠親孫女特封永<md:KR4d0073_SBCK_054-13b>¶寧
　　　　縣君制
<pb:KR4d0073_WYG_054-19b>
勅宋氏朕有大封之慶而爾母與焉辭其寵章為爾¶請
邑爾惟名族率禮有常象服之宜是亦榮矣可¶
　　　　故贈司空兼侍中龐籍遺表長女南安縣¶君
　　　　冀州支使陳琪妻安康郡君制¶
勅龐氏封爵吾所重也爾考嘗為將相而其沒也以¶爾
為言加錫郡封蓋非常典爾維令淑往服寵榮可¶
　　　　第五女大理評事趙彦若妻徳安縣君制¶
勅龐氏爾考嘗輔佐先帝而有勞於國今其不幸¶為爾
<pb:KR4d0073_WYG_054-20a>
請封夫以女子受爵於朝而不繫其夫其亦榮¶矣往惟
順淑以服寵榮可¶
　　　　第七女壽安縣君制<md:KR4d0073_SBCK_054-14a>¶勅龐氏女子從人者也故封爵視其夫子而已矣爾¶父
嘗勤勞於國而為先帝大臣今其薨殂為爾請¶邑考於
恩典厥亦有初往服寵榮勉之旡斁可¶
　　　　節度使允初長女殿直梁鑄妻特封嘉興¶郡
　　　　君制
<pb:KR4d0073_WYG_054-20b>
勅趙氏朕於宗室親踈有秩也今爾既成婦矣而宗¶正
為爾請封爾維懿恭循禮無失以君大郡可謂顯¶榮其
往懋哉爾宜欽服可¶
　　　　宗說第十八女右班殿直楚奎妻永泰縣¶君
　　　　制¶
勅趙氏朕初即位敷錫庻邦爾躬行柔嘉實維宗女¶賜
封大邑往服厥榮可<md:KR4d0073_SBCK_054-14b>¶　　　　右屯衞大將軍茂州刺史克洵第二女右¶班
<pb:KR4d0073_WYG_054-21a>
　　　　殿直宋玘妻等並特封縣君制¶
勅趙氏凡内女之嫁者爵邑不繫其夫所以廣親親¶也
爾嬪于世族率禮有常錫命啓封是為恩典思稱¶厥服
愈其懋哉可¶
　　　　右屯衞大將軍登州防禦使邢國公世永¶第
　　　　三女左班殿直徐鎭妻特封金城縣君¶制¶
先帝襃厚宗室女子之嫁者爵命有不繫其夫朕初¶即
位不敢忘也具官某女某人妻趙氏夙承禮教率¶用祗
<pb:KR4d0073_WYG_054-21b>
徳歸于世族婦順有稱錫以縣封往膺休寵可¶
　　　　右監門衞大將軍仲勸新婦陳氏封邑制<md:KR4d0073_SBCK_054-15a>¶先帝布大慶於天下朕初即位永惟嗣訓不敢有忘¶具
官某妻陳氏順善和嫕嬪于宗室賜命大邑示均¶神釐
率禮勿違以稱休顯可¶
　　　　皇兄故保康軍節度觀察留後承簡贈彰¶化
　　　　軍節度追封安定郡王制¶
勅樂其生而哀其死欲其富貴之無窮仁人於親戚¶莫
<pb:KR4d0073_WYG_054-22a>
不然而王者得盡其褒崇之意具官某於宗室為¶近屬
於朝廷為大官有温恭恪愼之稱無驕嫚逸欲¶之過不
幸至於窀穸用震悼於朕心義兼親賢恩禮¶當稱今夫
建牙樹纛節制一軍而封爵至於稱王人¶臣之極也朕
其追命以賜焉尚其有知享此休顯可¶
　　　　皇弟故右屯衞大將軍霸州防禦使承俊<md:KR4d0073_SBCK_054-15b>¶贈
　　　　崇信軍節度觀察留後追封樂平郡公¶制¶
勅詩曰死䘮之威兄弟孔懷以天下之富貴而得盡¶其
<pb:KR4d0073_WYG_054-22b>
親親之禮則榮名尊爵豈宜有愛於此哉具官某¶馴徳
謹行稱于宗室奄終厥命實悼朕心寵之以留¶後之官
襃之以郡公之號尚其幽穸克享茲榮可¶
　　　　皇姪孫世芬贈洺州防禦使追封廣平侯¶制¶
勅置使以扞防為職建邦以察候為名非親且賢何¶以
堪此以爾具官某序于近屬舊有令名未加襃崇¶遂至
窀穸其追賜命以慰厥靈尚免有知享兹休顯¶可<md:KR4d0073_SBCK_054-16a>¶　　　　供備庫副使李詵父皇任鎭潼軍節度觀¶察
<pb:KR4d0073_WYG_054-23a>
　　　　留後贈感徳軍節度使兼侍中端懿贈¶司空
　　　　兼侍中制¶
勅某朕有釐事於上神而幽顯並䝉其福具官某父¶某
纉承徳義被服文儒出入踐更有榮爵禄能以才¶業自
昭于時壽善不兼慶流厥子追崇位號尚克知¶歆可¶
　　　　武勝軍節度觀察留後王凱贈節度使制¶
勅將帥之臣出乘疆場而有執敵捍患之材入揔營¶屯
而有折衝銷萌之用則序功録徳當以厚終以爾¶具官
<pb:KR4d0073_WYG_054-23b>
某戰攻之多守衞之最有賞於國有稱於時而¶能悉心
夙夜秖愼厥職不幸至於大故朕用臨弔而<md:KR4d0073_SBCK_054-16b>¶悼焉其追
加一命使得建節樹纛稱其禭葬之禮沒¶而有知也尚
能享吾休顯之報哉可¶
　　　　太常少卿權判太僕寺馬從先父震贈右¶領
　　　　軍衞大將軍特贈尚書工部侍郎制¶
勅朕獲執玉幣以承上帝燕及聖考者豈非士¶大夫之
助哉肆有大賚以稱其念親之志具官某父¶某資兼文
<pb:KR4d0073_WYG_054-24a>
武而用不極其材能以義方朂成厥子服¶在卿位相茲
休成追命有加尚知榮享可¶
　　　　屯田貟外郎句諶父希仲已贈吏部侍郎¶贈
　　　　金紫光禄大夫工部尚書制¶
勅士以功善有慶而欲移之親苟無害於義則其可¶以
不從乎具官某嘗以才名序於卿位慶集厥子有<md:KR4d0073_SBCK_054-17a>¶勞當
遷願推恩典以賁幽穸膺此顯服尚知榮享可¶
　　　　都官員外郎何若谷亡兄若沖追贈試大¶理
<pb:KR4d0073_WYG_054-24b>
　　　　評事制¶
勅某爾躬率善行而不克自昭于時有弟在廷法當¶増
位固辭恩典冀得追榮愍錫一官尚其能享可¶
　　　　故崇儀使康州刺史内侍押班盧昭序贈¶正
　　　　刺史制¶
勅某所居之地禁所事之職親恩禮所加亦宜異數¶爾
以忠力備任宫闈歴年滋多率履惟謹今其亡矣¶追惻
厥勤考於故常當得襃序遷正位號尚能知榮¶可
<pb:KR4d0073_WYG_054-25a>
　　　　故内殿承制宋士堯等贈官制<md:KR4d0073_SBCK_054-17b>¶勅某等蠢兹蠻方犯我邊吏爾等以身死職朕用哀¶恫
夫見危授命士之美行襃善録功國之令典故吾¶有以
愍錫而慰爾等窀穸之靈沒而有知其尚能享¶
　
　
　
　
<pb:KR4d0073_WYG_054-25b>
　
　
　
　
　
　
　
　臨川文集巻五十四

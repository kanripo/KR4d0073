# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:39.842674
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 44
#+PROPERTY: FILE SB04n0482-044臨川先生文集-卷第四十四.
<pb:KR4d0073_SBCK_044-1a>¶
臨川先生文集卷第四十四¶
　　劄子¶
　　　乞解機務劄子六道¶
　　　謝手詔慰撫劄子¶
　　　謝手詔訓諭劄子¶
　　　荅手詔封還乞罷政事表劄子¶
　　　荅手詔令就職劄子¶
　　　荅手詔留居京師劄子¶
　　　辭僕射劄子三道¶
　　　乞宫觀劄子五道¶
　　　求退劄子¶
　　　巳除觀使乞免使相劄子四道¶
<pb:KR4d0073_SBCK_044-1b>¶
　　　宣諭蘇子元劄子¶
　　　　乞解機務劄子¶
臣以羇旅之孤蒙恩收錄待辠東府於今四年方¶
陛下有所變更之初内外小大紛然臣實任其辠戾¶
非頼至明辨察臣宜誅斥久矣在臣所當圖報豈敢¶
復有二心徒以今年以來疾病浸加不任勞劇比嘗¶
粗陳懇款未蒙　陛下矜從故復黽勉至今而所苦¶
日甚一日方　陛下勵精衆治事事皆欲盡理之時¶
乃以昏疲久尸宰事雖　聖恩善貸而辠釁日滋至¶
於不可復容則終上累　陛下知人之明非特害臣¶
私義而巳臣所以昧冒有今日之乞也伏奉宣諭未¶
賜哀矜彷徨屏營不知所措然臣所乞固巳深慮熟¶
<pb:KR4d0073_SBCK_044-2a>¶
計而後敢言與其廢職而至誅則寧違命而獲譴且¶
大臣出入以均勞逸乃是祖宗成憲蓋國論所屬怨¶
惡所歸自昔以擅其事鮮有不遭辠黜然則祖宗所¶
以處大臣不爲無意也臣備位亦巳久矣幸蒙全度¶
偶免譴呵實望　陛下深念祖宗所以處大臣之宜¶
使臣獲粗安便異時復賜驅策臣愚不敢辭¶
　　　　二¶
臣某螻蟻微誠屢煩天聽每蒙訓荅未賜矜從惶怖¶
征營不知所措臣今日奏對近於日旰不敢久留以¶
勤聖體所以依違遂退即非敢食其言以道事君誠¶
爲臣之素守茍可強勉而免違忤之辠臣亦何敢必¶
其初心實以疾病浸加恐隳　陛下所付職事上累¶
<pb:KR4d0073_SBCK_044-2b>¶
陛下知人之哲下違臣不能則止之義此所以彷徨¶
迫切而不能自止也且臣所乞特冀暫均勞逸非敢¶
遂即田里之安竊謂　聖恩不難賜許謹具劄子陳¶
乞伏望　聖慈特垂開允¶
　　　　二¶
臣今日得望　陛下清光伏蒙敦喻奬激可謂備厚¶
矣臣雖愚戇豈敢忘　陛下至恩盛德然臣之懇欵¶
亦巳具陳實望　陛下照察哀憐使臣得休養其疲¶
昏以免曠職之負而不累　陛下知人之明也臣干¶
忤天威無任惶怖之至¶
　　　　四¶
臣今日伏蒙　陛下令吕惠&KR0056;宣道　聖㫖又令馮¶
<pb:KR4d0073_SBCK_044-3a>¶
宗道隨賜手詔趣令復位眷顧之厚非臣殺身所能¶
上報然臣不才無補時事肝鬲貇貇已具靣陳君臣¶
之義實均父子茍尚可以黽勉豈敢輕爲去就誠以¶
義不獲巳須至昧冒天威　陛下至仁常恐一物失¶
所況臣特蒙&KR0324;擢久備驅策夙夜之勞簡在聖心豈¶
容不思所以全安之而令終於顚躓也伏望哀憐匹¶
夫之志有不可奪早賜處分臣無任瞻　天祈恩激¶
切之至取　進止¶
　　　　五¶
臣伏蒙　聖恩特降中使傳宣封還所上表不允所¶
乞臣誠惶誠感不知所措竊念臣蒙　陛下恩德至¶
深至厚方　陛下旰食焦思之時豈宜自求安佚實¶
<pb:KR4d0073_SBCK_044-3b>¶
以疾疢所嬰曠廢職事若不早避賢路必且仰誤任¶
使貇貇所愬具如前奏伏惟　陛下天地父母曲賜¶
矜憐察臣干祈出於甚不得巳臣生當隕首死當結¶
草謹再具劄子陳乞臣無任惶怖貇迫祈恩之至¶
　　　　六¶
臣伏奉　聖恩特降中使令臣入見供職臣之懇誠¶
略巳昧冒　天聽高邈未蒙垂惻輒復陳敘仰冀哀¶
憐伏念臣孤逺疵賤衆之所棄　陛下收召抜擢排¶
天下異議而付之以事八年於此矣方　陛下興事¶
造功之初羣臣未喻　聖志臣當是時志存將順而¶
不知高明彊禦之爲可畏也然　聖慮遠大非愚所¶
及任事以來乖失多矣區區夙夜之勞曾未足以酬¶
<pb:KR4d0073_SBCK_044-4a>¶
萬一之至恩今乃以久擅寵利羣疑並興衆怨總至¶
辠惡之釁將無以免而天又&KR0013;之疾疢使其意氣昏¶
惰而體力衰疲雖欲彊勉以從事須&KR0119;勢所不能然¶
後敢干天威乞解機務竊以謂　陛下天地父母宜¶
垂矜憐論其無功則雖可誅閔其有志則或宜宥終¶
始全度使無後艱而未蒙　天慈顧哀猶欲彊以重¶
任使臣黽勉尚能有補　聖時則雖滅身毀宗無所¶
避憚顧念終無來效而方以危辱上累朝廷此臣所¶
以不敢也　陛下明並日月何所不燭願賜容光之¶
地稍委照焉則知臣之惓惓非敢茍忤恩指也臣乞¶
且於東府聽&KR0049;朝㫖伏望　陛下垂恩早賜裁處臣¶
不任昧死干祈激切之至¶
<pb:KR4d0073_SBCK_044-4b>¶
　　　　謝手詔慰撫劄子¶
臣昨日伏奉手詔所以慰撫備厚非臣疵賤之所宜¶
蒙伏讀不任感激屏營之至今日呂惠&KR0056;至臣第具¶
宣　聖㫖臣雖糜軀隕首豈能上酬&KR0324;遇臣自江南¶
召還獲侍清光竊觀天錫　陛下聰明睿智誠不難¶
興堯舜之治故不量才力之分時事之宜敢以不肖¶
之身任天下怨誹欲以奉承　聖志自與聞政事以¶
來遂及期年未能有所施爲而内外交構合爲沮議¶
專欲誣民以惑　聖聽流俗波蕩一至如此　陛下¶
又&KR0002;不能無惑恐臣區區終不足以勝而久妨衆邪¶
之路則或誣罔出於不意有甚於今日以累　陛下¶
知人任使之明故因疢疾輒求自放　陛下不以臣¶
<pb:KR4d0073_SBCK_044-5a>¶
狂獧賜之辠戾而屈　至尊之意反復誨喻臣豈敢¶
尚有固志以煩督責只&KR0049;&KR0271;假即入謝區區所懷冀¶
得靣奏臣無任感天荷聖激切屏營之至謹具劄子¶
奏知¶
　　　　謝手詔訓諭劄子¶
臣以不才久曠高位昧冒求解屢煩　聖聽曲蒙矜¶
允實荷至恩繼奉手詔俯垂訓喻非臣隕首所能報¶
稱伏惟　陛下躬堯舜盛德舉千載一隆之政以福¶
休斯民萬&KR0022;&KR0058;獻所願致死況臣踈逺疵賤首蒙察¶
舉　陛下任之至重而眷之至優一旦違離誠非獲¶
已茍異時　陛下未賜棄絶而臣犬馬之力尚足以¶
效則豈宜背負恩德長自絶於聖時哉臣瞻天荷聖¶
<pb:KR4d0073_SBCK_044-5b>¶
無任激切之至¶
　　　　荅手詔封還乞罷政事表劄子¶
臣今日具表乞罷政事方屏營俟命而呂惠&KR0056;至臣¶
第傳　聖㫖趣臣視事續又奉手詔還臣所奏喻以¶
天下之事盡力固可成就以&KR0056;所學不宜中輟俛聽¶
伏讀不勝螻蟻區區感&KR0099;惻怛之至臣蒙拔擢備數¶
大臣　陛下所以視遇不爲不厚矣豈敢輕爲去就¶
誠以　陛下初訪臣以事臣即以變風俗立法度爲¶
先今待辠期年而法度未能一有所立風俗未能一¶
有所變朝廷内外詖行邪&KR0003;乃更多於鄕時此臣不¶
能啓迪聖心以信所言之明効也雖無疾疢尚當自¶
劾以避賢路況又昏昡難以看讀文字即於職事當¶
<pb:KR4d0073_SBCK_044-6a>¶
有廢失雖貪　陛下仁聖卓然之資冀慿日月末光¶
粗有所成而自計如此豈容偷假名位坐棄時日以¶
負所學上孤　陛下責任之意伏望　陛下哀憐矜¶
察許臣所乞母令臣得要君之嫌重爲流俗小人所¶
毀臣不勝祈天俟聖激切之至取　進止¶
　　　　荅手詔令就職劄子¶
臣累奏乞解機務歸田里伏奉手詔令臣無復有請¶
祗服　聖訓便宜就軄然臣所以致身許國正欲行¶
事君之義而已&KR0002;致身於辱殆之地以累　陛下知¶
人之明而令天下後世譏議及國則非臣所學事君¶
之義也昔仲山父旣明且哲以保其身故宣王有任¶
賢使能中興之功臣旣不自知又昧於知人信巳妄¶
<pb:KR4d0073_SBCK_044-6b>¶
行以至今日免於大戮實　陛下天地父母之賜也¶
若猶冒恩不即自弛終恐傷　陛下保全臣子之仁¶
是以不敢伏望　陛下哀臣&KR0548;至特賜矜許臣無任¶
瞻天祈恩激切之至取　進止¶
　　　　荅手詔留居京師劄子¶
臣伏奉手詔欲留臣京師以爲論道官宜體朕意𨒪¶
具承命奏來臣才能淺薄誤蒙　陛下抜擢歷軄旣¶
久無以報稱加以精力衰耗而咎釁日積是以冒昧¶
乞解重任幸蒙　聖恩已賜矜允而繼蒙恩遣吕惠¶
&KR0056;傳　聖㫖欲臣且留京師以備顧問臣竊伏惟念¶
父子荷知遇誠不忍離左右旣又熟計論道之官固¶
非所宜且以置之閑地似爲可處　陛下付託旣巳¶
<pb:KR4d0073_SBCK_044-7a>¶
得人推誠委任足以助成　聖治臣義難以更留京¶
師以𨒪官&KR0618;&KR0002;　陛下付臣便郡臣不敢不勉至於¶
異時或賜驅策即臣巳嘗靣奏所不敢辭伏望¶
聖心特賜矜察臣無任感天荷聖激切征營之至伏¶
取　進止¶
　　　　辭僕射劄子¶
臣伏奉制恩以提舉修撰經義了畢特授臣尚書左¶
僕射兼門下侍郎加食邑實封承命惶怖巳曽靣辭¶
宣喻稠疊未垂聽允伏念臣特蒙　陛下知遇任使¶
實以稍知經術叨塵非一每愧無功更以訓釋微勞¶
過受襃遷殊禮格之公論孰以爲宜況在私誠尤難¶
安此伏望　陛下俯昭悃愊特賜哀憐追還誤恩以¶
<pb:KR4d0073_SBCK_044-7b>¶
保危拙謹具劄子陳免以聞¶
　　　　二¶
臣近具劄子辭免恩命伏蒙　聖慈特降詔書不允¶
者區區所陳備出肝膈重煩睿訓以懼以慙伏念臣¶
蒙恩自外召還復得與聞政事智衰耄及筋力弗支¶
仰惟駿德之日躋深懼薄材之難副雖未敢以妨賢¶
自弛顧豈宜以非分妄遷賞浮於勞實累國體豈惟¶
私義所不敢安伏望　聖慈深以保全臣子爲念早¶
賜追還成命以允中外論議之公謹再具劄子陳免¶
以聞¶
　　　　三¶
臣近累具劄子辭免恩命伏蒙　聖慈特降詔書不¶
<pb:KR4d0073_SBCK_044-8a>¶
允者睿訓丁寧豈宜逋慢顧惟懇款實有可矜干忤¶
天威良非獲巳伏念臣出於孤逺遭值聖時弱力而¶
重任薄功而厚享夙興夜寐深懼顚隮豈敢非分更¶
叨殊&KR0324;且方　陛下發明經術啓迪人材而臣偶以¶
乏人遂當噐使遺經&KR0714;缺旣不易知聖學高明又難¶
仰副雖巳強顔應詔實恐難以頒行豈意天度包荒¶
藏疾襃崇&KR0324;勵在所難勝隆儒尚學誠　陛下盛德¶
量能知分亦臣之私義伏望　聖慈俯照誠悃以其¶
終難昧冒早賜追寢誤恩謹三具劄子陳免以聞¶
　　　　乞宫觀劄子¶
臣某頃&KR0013;召還復汙宰司行以亢滿易隳事以衰疾¶
多廢幸蒙恩釋重&KR0009;尚兼將相之官自惟憂傷病疚¶
<pb:KR4d0073_SBCK_044-8b>¶
之餘復當辭劇就閒之日過叨榮禄非分所宜黽勉¶
方州亦將不逮故因賜對輒預奏陳俟到江寧須至¶
上煩聖慮乞以本官外除一宫觀差遣於江寧養疾¶
過蒙眷&KR0324;喻以毋然非臣糜殞所能仰稱而臣自離¶
闕庭所苦日侵目眩頭昏背寒膈壅加之喘逆稍勞¶
輒劇&KR0002;非蒙恩許免藩任且令休養即恐瘳復無期¶
輒敢昧冒天威具陳前日悃愊伏望　陛下特垂睿¶
聽俯亮愚誠早賜矜從使得寧濟即異時稍堪驅策¶
誓復罄竭疲駑臣無任¶
　　　　二¶
臣某近輸悃愊仰丐恩憐干忤天威方懷憂畏伏蒙¶
聖慈特遣使人賫賜訓勑諭以至意撫存顧念逮及¶
<pb:KR4d0073_SBCK_044-9a>¶
存沒&KR0018;荷恩德無以勝任瞻望闕庭唯知感涕然臣¶
之懇懇實有可言伏念臣抱疾以來衰疲浸劇若黽¶
勉從事必不能上副憂勤而應接之勞適足以自妨¶
休養又地閑祿厚非分所宜聖心雖示優容臣終難¶
於叨昧伏望　陛下俯垂燭察早賜矜從他日茍獲¶
夷瘳餘年敢辭驅策臣無任¶
　　　　三¶
臣某比因馮宗道還闕巳具輸區區螻蟻之情繼蒙¶
撫存曲賜訓諭臣誠惶誠感巳具表稱謝以聞竊惟¶
天慈終始眷憐故欲賦以厚祿示以優禮不然一州¶
之守豈憂付屬乏人臣憂患餘生加之疾病喘焉朝¶
夕難冀久存　陛下所以愛臣何啻天地父母令臣¶
<pb:KR4d0073_SBCK_044-9b>¶
多尸廩賜重貽亢滿之殃豈若賜以安閑使有寧瘳¶
之福伏望深垂簡照早賜矜從他日旅力復可驅馳¶
敢不致死以圖報效臣無任¶
　　　　四¶
臣某備位七年初無分毫績効以病自列獲解繁機¶
而誤恩曲加寵祿并過豈臣庸朽所可堪任況自渉¶
春以來衆病並作氣滿力憊殆不可支其𫝑如此以¶
尸厚祿則有食浮之憂以任州事則有官曠之責計¶
臣之分無一可爲故願乞其不肖之身休養歲月而¶
璽書繼至訓勑加嚴雖　陛下示眷&KR0324;之意始終不¶
逾而臣竊自度量終難黽勉以稱萬一徬徨跼踖不¶
知所言輒復干冒　天威期於得請而後巳伏望¶
<pb:KR4d0073_SBCK_044-10a>¶
陛下深垂簡照早賜矜從他日&KR0002;獲寧瘳顧雖晩節¶
末路尚知補報惟所驅䇿豈敢辭免除巳具表謹具¶
劄子陳乞臣無任¶
　　　　五¶
臣某近四上表乞以本官外除一宫觀差遣伏蒙¶
聖慈特降詔書不允所乞仍斷來章螻蟻之微頻煩¶
寵諭臣之懇誠巳具累表愚𠂻激切終冀矜從伏念¶
臣荷國厚恩未報萬一&KR0002;非疾苦不能任事豈敢數¶
違訓勑以自取逋慢之誅但以病𫝑日増雖外視形¶
色若無甚苦而神耗于中力憊于外一有動作即不¶
可支思慮恍然事多遺忘以此居官豈能塞責且一¶
方之任非獨簿書獄訟在所省察至於儆戒盜賊輯¶
<pb:KR4d0073_SBCK_044-10b>¶
安兵民責在守臣事實至重此豈精神衰耗體力疲¶
憊之人所可堪任伏望　陛下加惠留聽察其所請¶
出於誠然早賜開允則非獨於臣私分得以自安亦¶
於　陛下任使之際無曠官廢事之悔臣愚不勝至¶
願謹復具劄子陳乞臣無任¶
　　　　求退劄子¶
臣伏奉手詔令臣二十三日入見臣明日當入見然¶
臣之懇款具如前奏所陳匹夫之志有不可奪實望¶
聖慈必賜矜從¶
　　　　巳除觀使乞免使相劄子¶
臣某衰疾疲曵難於自力干慁天聽至于三四逋慢¶
訓奬辠當誅殛伏奉勑命就除觀使俯從燕安之願¶
<pb:KR4d0073_SBCK_044-11a>¶
欲猶假非分之名噐鴻慈覆載不啻天地感激涕泗¶
無言以諭然以將相之祿養疾於田里歷選近世勲¶
賢未有若斯比例臣愚無狀績効不昭欲以何名敢¶
此叨昧且臣蒙　陛下識拔序之羣臣之右當以粗¶
知分義爲異庸人今若以衰&KR0714;向盡之年貪非所據¶
豈不自隳素守而仰累　陛下知人之明伏望¶
聖慈察臣累奏許以本官充使於江寧府居住冀蒙¶
瘳復終誓糜&KR0162;所有　勑命臣未敢祗受除巳具表¶
謹復具陳乞以聞干忤天威臣無任¶
　　　　二¶
臣某伏奉詔書不允所乞祗荷　聖訓丁寧備至非¶
臣庸朽所可堪稱伏自惟念臣以疾病不勝從事之¶
<pb:KR4d0073_SBCK_044-11b>¶
勞而欲自休養退歸田里乃分之宜尚恃眷憐私竊¶
自恕而求以本官食宮觀之祿于外於臣之義媿負¶
巳多而　陛下乃欲使之兼將相之重而處於此雖¶
仰戴恩德爲至厚矣而臣歷選前代近至本朝所以¶
寵待勲舊之臣無有斯比況臣久尸重任績効不昭¶
豈可度越前人有此叨據是且上虧　陛下名噐不¶
以假人之道下傷愚臣知止之義伏望特垂睿聽早¶
賜允從則非獨於臣私分得以自安亦於天下公論¶
爲協除巳具表謹復具劄子陳乞以聞臣無任¶
　　　　三¶
臣某近以懇誠上干天聽伏蒙　聖慈特降中使賫¶
賜詔書仍斷來章臣以朴愚久逋明命辠譴之及所¶
<pb:KR4d0073_SBCK_044-12a>¶
不敢辭而　陛下加惠寛矜慰喻備至仰荷天地厚¶
恩非臣殞越所能報稱然臣之懇懇亦累具聞分義¶
旣所難受臣亦何敢自巳竊惟人君之御臣以其任¶
隆而責重故委之高爵重祿而無媿此上下所以兩¶
得而能治安也今臣旣以疲&KR1028;退歸閭里尙恃¶
陛下眷存謂其甞預政事有夙夜之微勤故敢求以¶
本官食宫觀之祿于外巳於理分爲所非宜而¶
陛下乃䟽誤恩使兼將相之重臣愚不肖病不任事¶
顧於　陛下勵精求治之時不能自力以禆&KR0024;萬一¶
而坐尸名噐如此其厚人臣之出力赴功方任隆責¶
重而有勲勞者　陛下將復何以處之此臣所以不¶
敢也臣&KR0002;茍貪仰副訓勑而不知慮此則非獨於臣¶
<pb:KR4d0073_SBCK_044-12b>¶
私義無以自全亦於國家大體所損非細故復冒昧¶
期於得請而後巳伏望　陛下始終念察早賜聽許¶
則非獨臣爲幸臣無任¶
　　　　四¶
臣某近再以懇誠上干睿聽逋慢明訓方虞譴讁伏¶
蒙天慈特差臣弟某賫賜詔書不允所乞傳諭德意¶
撫存備厚仰荷天地至恩捐軀隕首無以上報伏自¶
惟念臣以衰病無勞之身得請于外雖能爲上陳力¶
任一方之&KR0009;以忝將相尚爲非分況今蒙恩寛假得¶
就燕閒豈可坐而尸此以養痾田里之中此臣所以¶
不敢忘止足之義而自取辱殆也所懷懇激巳具累¶
奏雖　陛下申加&KR0324;勵恩德有隆而愚臣竊自揣稱¶
<pb:KR4d0073_SBCK_044-13a>¶
終無可以叨昧之理伏望　陛下俯垂閔察早賜開¶
允則非獨臣爲幸甚除已具表謹復具劄子陳乞以¶
聞臣無任¶
　　　　宣諭蘇子元劄子¶
臣適巳見蘇子元具宣　聖㫖然兵事貴𨒪憂在失¶
時恐子元往不如期郵行之疾亦恐子元道路偶或¶
有故稽留則無及事臣愚謂宜遞中賜郭逵等劄子¶
更錄付子元令申喻曲折¶
臨川先生文集卷第四十四¶
<pb:KR4d0073_SBCK_044-13b>¶

# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:40.489859
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 58
#+PROPERTY: FILE SB04n0482-058臨川先生文集-卷第五十八.
<pb:KR4d0073_SBCK_058-1a>¶
臨川先生文集卷第五十八¶
　　表¶
　　　封舒國公謝表¶
　　　除依前左僕射觀文殿大學士集禧觀使謝¶
　　　　　表¶
　　　朱炎傳　聖㫖令視府事謝表¶
　　　差弟安上傳㫖令授勑命不須辭免謝表¶
　　　孫珪傳宣許罷節&KR0207;謝表¶
　　　封荆國公謝表¶
　　　賀貴妃進位表¶
　　　賀生皇子表六道¶
　　　賀魏國大長公主禮成表¶
<pb:KR4d0073_SBCK_058-1b>¶
　　　賀冀國大長公主出降表¶
　　　賀魯國大長公主出降表¶
　　　賀康復表¶
　　　賀南郊禮畢肆赦表二道¶
　　　賀明堂禮畢肆赦表¶
　　　　封舒國公謝表¶
臣某言伏奉制命特授開府儀同三司封舒國公者¶
發號端門外覃慶賜䟽恩列辟俯逮空飡舞手均歡¶
捫心獨幸(中謝)伏念臣乆&KR0012;眷遇當即譴訶曠歲&KR0572;¶
天尚辭榮而未獲新恩賜國仍席寵以有加唯兹&KR0022;¶
土之名乃昔宦遊之壤乆陶聖化非復魯僖之所懲¶
積習仁風乃甞朱邑之見愛鴻私所&KR0013;朽質更榮此¶
<pb:KR4d0073_SBCK_058-2a>¶
蓋　皇帝陛下道冒群才彌天之所覆恩涵庶品并¶
物之所包以&KR0117;事備於郊宫而惠澤均於海宇故雖¶
幽屏弗以遐遺顧冒昧之不貲豈糜&KR0162;之可報臣無¶
任¶
　　　　除依前左僕射觀文殿大學士集禧觀使¶
　　　　謝表¶
臣某言伏奉制命除授依前行尚書左僕射充觀文¶
殿大學士集禧觀使者屢黷天威坐彌年所曲從危¶
懇仰荷至慈(中謝)伏念臣學止求心行多違俗少隨¶
官牒徒有志於養親晚誤聖知欲忘身而許國疲曵¶
乆&KR1539;於宰事閔凶適在於私門中解繁機特上煩於¶
矜惻外分憂&KR0009;復難强於支持方累鴻私更尸殊寵¶
<pb:KR4d0073_SBCK_058-2b>¶
旣兢慙於非據輙冒昧以終辭伏蒙　陛下示以優¶
容屢垂訓&KR0324;赦其逋慢終賜矜全猶加祕殿之隆名¶
俯慰窮閻之衰疾地崇禄厚尚非空食之所宜歲晚¶
力愆雖欲&KR0162;軀而曷報臣無任¶
　　　　朱炎傳　聖㫖令視府事謝表¶
臣某言三月二日提舉江南路太常丞朱炎傳　聖¶
㫖令臣便視府事者使指遄臻訓詞俯逮敢圖衰疾¶
尚誤眷存(中謝)伏念臣曲荷捜揚乆&KR0012;付屬有能必¶
獻未甞擇事而辭難無力可陳乃始&KR0572;天而求佚然¶
方焦思有爲之日以此懷恩未報之身茍營燕安豈¶
免慙悸伏蒙　陛下仁惟求舊義不忘遐乃因乗軺¶
將命之臣更喻推轂授方之意踦履無用誠弗忍於¶
<pb:KR4d0073_SBCK_058-3a>¶
弃&KR0162;朽株匪材尚奚勝於器使永惟&KR0324;勵徒誓糜&KR0162;¶
臣無任¶
　　　　差弟安上傳㫖令授勑命不須辭免謝表¶
臣某言伏蒙　聖恩差弟安上提&KR0039;江南東路刑獄¶
以臣衰疾就令照管仍傳　聖旨令臣便授勑命更¶
不須辭免者江海衰殘雲天悠逺恩言狎至感涕交¶
流(中謝)伏念臣積荷知憐初無報稱豈圖賤質上簡¶
聖心數遣中人間因外使喻以眷懷之至意慰其憂¶
苦之餘生惠焉旣乆而彌加告矣雖頑而未捨乃至¶
召見同産馳賜十行之書使營私門就&KR0162;一路之&KR0009;¶
訪逮纎悉矜及隱微追千載之遭逢殆無前比顧百¶
身之糜殞安可仰酬唯當祗聖訓之鴻私豈敢固愚¶
<pb:KR4d0073_SBCK_058-3b>¶
&KR0168;之小諒重念無傷於國體乃爲不&KR0018;於天慈欲以¶
里居之安而尸官廩之厚固巳犯明義而累食功之¶
實況復干隆名而長昧利之風至於詞窮雖兢慙於¶
屢黷可以理奪終冀幸於矜從臣無任¶
　　　　孫珪傳宣許罷節&KR0207;謝表¶
臣某言二月二十二日江東轉運使孫珪到府伏奉¶
聖慈宣諭以臣誠請甚&KR0192;志不可奪故罷節&KR0207;春時¶
更宜愼愛者囊封屢黷特荷矜從使傳載馳重煩慰¶
撫(中謝)伏念臣乆尸名寵莫報恩私旣逃不職之誅¶
更竊無功之禄閉門養疾曽未憖於朝榮擊壤歌時¶
顧難忘於聖力伏蒙　皇帝陛下義惟求舊仁不弃¶
遐故雖簪屨之遺尚蒙簡記曽是筋骸之束敢愛縻¶
<pb:KR4d0073_SBCK_058-4a>¶
&KR0162;臣無任¶
　　　　封荆國公謝表¶
臣某言伏奉勑命授臣特進荆國公加食邑四百戸¶
食實封一百戸勲如故者宫庭嘉享推惠術以及人¶
田里空餐濫宸恩而累國(中謝)伏念臣苦窳賤質卷¶
曲散材遭值休辰登備貴器有未償之厚責無可録¶
之微勞敢冀&KR1539;身尚叨徽數此蓋　皇帝陛下備成¶
熈事答四表之歡心董正治官建一代之明制因令¶
疲&KR1170;與&KR0013;光榮雖自誓於糜&KR0162;顧何醻於賁幬臣無¶
任¶
　　　　賀貴妃進位表¶
祲盛之禮發於宫闈驩康之聲播於寰海(中賀)恭惟¶
<pb:KR4d0073_SBCK_058-4b>¶
皇帝陛下放古之憲刑家以身乃資婦德之良俾貳¶
坤儀之政蓋關雎之求淑女以無險詖私謁之心鷄¶
鳴之得賢妃則有警戒相成之道於以求助不專爲¶
恩臣生逢明時竊觀盛事祝聖人之多子輙慕堯封¶
思令德以式歌豈慙周雅臣無任¶
　　　　賀生皇子表六道¶
臣某言都進奏院狀報誕生　皇子者宫闈嗣慶寰¶
海交欣凡逮戴天惟均擊壤(中賀)臣聞螽斯之言衆¶
子是爲王者之時華封之祝多男亦曰聖人之事恭¶
惟　皇帝陛下紹祖休顯憲天昭明致文武之憂勤¶
成堯舜之仁孝宅師無競莞簟之寢旣安傳&KR0011;有祥¶
弓韣之祠屢應詒謀方永錫羡用光臣託備蕃維叨¶
<pb:KR4d0073_SBCK_058-5a>¶
承睿奬不顯亦世家實與於榮懷於萬斯年心敢忘¶
於慶頼臣無任¶
　　　　二¶
臣某言伏覩進奏院狀報誕生　皇子者嘉慶係傳¶
歡欣摠集(中賀)臣歷觀古昔誕受福祥厥配天所以¶
乆長乃有子至於干億伏惟　皇帝陛下鳬鷖之雅¶
媚于神祗芣苢之風燕及黎庶弓韣嗣燕禖之報旐¶
旟仍羆夢之祥無疆惟休永保桑苞之固有室大競¶
方觀椒實之蕃臣甞汙近司乆尸榮禄特荷殊憐之¶
至豈勝竊喜之情臣無任¶
　　　　三¶
臣某言伏覩都進奏院狀報誕生　皇子者皇運郅¶
<pb:KR4d0073_SBCK_058-5b>¶
隆天枝彌茂照臨所曁鼓舞攸均(中賀)臣聞史紀文¶
慶之延豈惟十子詩歌姒徽之繼爰至百男肇敏于¶
修乃繁厥祉恭惟　皇帝陛下道冒區宇德冠往初¶
品庶蒙休旣饗和平之樂神靈錫羡果膺蕃&KR0283;之祥¶
臣甞汙近司備叨殊&KR0324;以宿痾而自困欲旅進以無¶
階臣無任¶
　　　　四¶
臣某言伏覩都進奏院狀報七月四日誕生　皇子¶
者慶兆六宫欣交九服照臨所曁鼔舞惟均(中賀)竊¶
以莞寢告祥實帝臨之&KR0117;事牢祠錫羡乃神保於昌¶
時伏惟　皇帝陛下追放堯勲嗣承犧象鴻名敷播¶
巳協九皇之高純嘏垂延方覃千子之衆維祺有俶¶
<pb:KR4d0073_SBCK_058-6a>¶
俾熾無疆臣夙冒恩憐乆尸榮禄適此驩嘉之㑹&KR1170;¶
然趨造之難臣無任¶
　　　　五¶
臣某言伏覩都進奏院狀報誕生　皇子者元精孚¶
佑聖種挺生慶係集於宫庭歡外交於寰宇(中賀)竊¶
以熊羆見夢穜稑獻祥厥撫㑹昌之期乃膺錫羡之¶
福恭惟　皇帝陛下德高振古仁浹含生故神明之¶
胄浸蕃而福履之將未艾臣乆尸多禄特荷異恩顧¶
衰疢之滋多望清光而獨逺臣無任¶
　　　　六¶
臣某言伏覩都進奏院狀報誕生　皇子者燕禖饗¶
德方儲錫羡之祥羆夢生賢克協㑹昌之運與在照¶
<pb:KR4d0073_SBCK_058-6b>¶
臨之廣敷同慶頼之深切以思齊神罔時恫假樂民¶
之攸墍天所保佑厥惟太姒之多男國之榮懷亦曰¶
成王之衆子恭惟　皇帝陛下令德光乎洛誦康功¶
茂乎岐昌鴻休無疆景命有僕蓋芣苢之薄言采采¶
衆皆先成則螽斯之宜爾振振宗强孰禦臣乆叨眷¶
遇適阻進趨親值本支百世之盛時敢忘壽考萬年¶
之善祝¶
　　　　賀魏國大長公主禮成表(并周德/妃進封)¶
臣某言伏以明告治庭寵頒恩&KR0125;家&KR0022;之慶海宇以¶
欣(中賀)恭惟　皇帝陛下荷天閎休&KR0002;古丕式自禰¶
率而尊祖備極靈承謂姊親而先姑特加徽數改錫¶
厥壤増襃所生大號巳孚庶言惟允臣乆尸榮禄竊¶
<pb:KR4d0073_SBCK_058-7a>¶
睹盛儀臚傳雖異於九賔率舞尚同於百獸臣無任¶
　　　　賀冀國大長公主出降表¶
慶事備成恩紀隆洽有榮夷夏之觀厥孚&KR0022;國之休¶
(中謝)蓋聞勿恤於有家以祉而歸吉禮儀卒獲風化¶
所原不有在躬之清明其能由内而成熾恭惟¶
皇帝陛下道光覆照敎始親成篤念祖之至情致先¶
姑之美義庶言無間徽典有加臣叨昧殊憐衰&KR1539;逺¶
屏親值榮懷之日用忘呼舞之勞臣無任¶
　　　　賀魯國大長公主出降表¶
臣某言伏覩進奏院報魯國大長公主出降者占虵¶
聘夢祥實發於先朝奠鴈告期禮甫成於外館(中賀)¶
臣聞親成經五禮之始睦婣貫六行之中善與物昌¶
<pb:KR4d0073_SBCK_058-7b>¶
慶惟時頼恭惟　皇帝陛下齊家而國治睦族而民¶
雍恩隆天屬之尊禮重王&KR0078;之降愼所選尚燕及文¶
母之慈厚於送歸追成穆考之孝臣叨陪興運獲覩¶
盛儀雖句臚中絶於九賔然呼舞外均於百獸臣無¶
任¶
　　　　賀康復表¶
臣某言天佑俊德永錫康寧三靈一心所共欣慶(中/賀)¶
竊以執契踐運寳命在躬無疆惟休何恙不巳伏惟¶
皇帝陛下堯仁舜孝充假彰聞惠于神民循道不越¶
雖勤勞庶愼衛養小愆而福履綏將旋日底豫平格¶
獲祐效驗甚明而臣衰疾所嬰乆違宸宇聞傳踊躍¶
倍百群黎臣無任¶
<pb:KR4d0073_SBCK_058-8a>¶
　　　　賀南郊禮畢肆赦表二道¶
臣某言伏覩十一月二十五日南郊禮畢大赦天下¶
者精意上昭神靈底豫茂恩旁暢夷夏接和(中賀)臣¶
聞道以饗帝爲難禮以配天爲至有秩斯祜唯四表¶
之歡心胡臭亶時匪九州之美味自古在昔&KR0002;聖與¶
仁厥遭昌辰乃覩熈事恭惟　皇帝陛下邁種三德¶
敷奏九功率&KR0572;奉璋之衆髦肇稱奠璧之新禮廟籩¶
致孝郊血告幽誠旣格於穹旻福遂均於品庶振憂¶
矜寡原宥眚烖第五玉以襃封善人是富發三錢而¶
慶賜賤者不虚天其居歆人以呼舞臣夙叨寵奬親¶
值休成雖無與於駿奔實不勝於竊抃臣無任¶
　　　　二¶
<pb:KR4d0073_SBCK_058-8b>¶
臣某言伏覩今月&KR0004;五日南郊禮畢大赦天下者精¶
明條逹神睠顧而依懷膏澤川流人歡呼而蹈厲(中/賀)¶
臣聞語孝之至莫大於配天議禮而輕不足以享帝¶
能舉&KR0117;事實歸聖時恭惟　皇帝陛下鴻化巳昭康¶
年屢應奔走籩豆有董正之治官潔豐粢盛有底愼¶
之財賦禮成榖旦恩浹緜區雖洛誦之休明尚難譬¶
稱豈見寛之淺呐能盡揄揚臣夙荷慈憐方嬰衰瘵¶
望九賔之紳笏獨逺句傳狎百獸於山林猶知率舞¶
臣無任¶
　　　　賀明堂禮畢肆赦表¶
臣某言伏覩今月二十二日明堂禮畢大赦天下者¶
蒐講上儀神天底豫敷施大號夷夏交欣(中賀)蓋聞¶
<pb:KR4d0073_SBCK_058-9a>¶
聖以享帝爲難孝以嚴父爲至周右烈考或委政而¶
弗專漢記諸神或竊禮而無實恭惟　皇帝陛下道¶
包衆甫運㑹丕平巍巍成功堯之所謂大業業致孝¶
舜之所由昌㳙選休辰肇稱嘉饗百禮旣至而正惟¶
巳獨萬壽攸酢而福與衆均臣乆冒眷憐方嬰疢疾¶
奉承籩豆乃獨後於臣工蹌舞笙鏞竊自同於鳥獸¶
臣無任¶
臨川先生文集卷第五十八¶
<pb:KR4d0073_SBCK_058-9b>¶

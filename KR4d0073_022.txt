# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.906080
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0482-022臨川先生文集-卷第二十二.
<pb:KR4d0073_SBCK_022-1a>¶
臨川先生文集卷第二十二¶
　　律詩(七言八句)¶
　　　奉酬永叔見贈¶
　　　送陳舜俞制科東歸¶
　　　送何正臣主簿¶
　　　與舎弟華藏院此君亭詠竹¶
　　　上元戲呈貢父¶
　　　次韻楊樂道述懷¶
　　　和楊樂道見寄¶
　　　寄吳沖卿二首¶
　　　酬沖卿見别¶
　　　次御河寄城北㑹上諸友¶
<pb:KR4d0073_SBCK_022-1b>¶
　　　次友人三首¶
　　　寄張襄州¶
　　　次韻昌叔懷灊樓讀書之樂¶
　　　酬淨因長老樓上翫月見懷¶
　　　寄張鶚招張安國金陵法曹¶
　　　欲往淨因寄涇州韓持國¶
　　　送别韓虞部¶
　　　懷舒州山水呈昌叔¶
　　　呈柳子玉同年¶
　　　次韻陸定逺以謫徃來求詩¶
　　　李璋下第¶
　　　送楊驥秀才歸鄱陽¶
<pb:KR4d0073_SBCK_022-2a>¶
　　　　平山堂¶
　　　　示德逄¶
　　　　示四妹¶
　　　　寄酬曹伯玉因以招之¶
　　　　次韻奉酬李質夫¶
　　　　寄袁州曹伯玉使君¶
　　　　邢太保有鶴折翼以詩傷之¶
　　　　寄致政吳虞部¶
　　　　再至京口寄漕使曹郞中¶
　　　　次韻平甫金山㑹宿寄親友¶
　　　　送何聖從龍圖¶
　　　　送趙學士陜西提刑¶
<pb:KR4d0073_SBCK_022-2b>¶
　　　丙申八月作¶
　　　登西樓¶
　　　即事¶
　　　　奉酬永叔見贈¶
欲傳道義心猶在(一作/雖壯)強學(一作/學作)文章力已窮他日¶
若能窺孟子終身何敢望韓公摳衣最出諸生後倒¶
屣嘗傾廣座中秖恐虚名因此得嘉篇爲貺豈冝蒙¶
　　　　送陳舜俞制科東歸¶
諸賢發䇿未央宫獨得菑川一老翁曲學暮年終漢¶
相髙談平日漫周公君今壯歳收科第我欲它時看¶
事功聞說慨然眞有意贈行聊似古人風¶
　　　　送何正臣主簿¶
<pb:KR4d0073_SBCK_022-3a>¶
何郞冰雪照青春應敵皆言筆有神魯國儒人何獨¶
少元君畫史故應眞百年冠蓋風雲㑹萬里山川日¶
月新可但諸公能品藻㑹須　天子擢平津¶
　　　　與舎弟華藏院此君亭詠竹¶
一逕森然四座涼殘隂餘韻去何長人憐直節生來¶
瘦自許髙材老更剛曾與蒿藜同雨露終隨松栢到¶
冰霜煩君惜取根株在欲乞伶倫學鳯凰¶
　　　　上元戲呈貢父¶
車馬紛紛白晝同萬家燈火暖春風别開閶闔壷天¶
外特起蓬萊陸海中盡取繁華供俠少秖分牢落與¶
衰翁不知太乙遊何處定把青藜獨照公¶
　　　　次韻楊樂道述懷之作¶
<pb:KR4d0073_SBCK_022-3b>¶
素心非不慕前修自怪因循欲白頭獵較趣時終瑣¶
瑣畫墁營職信悠悠濠梁最憶知魚樂牢筴飜慙爲¶
彘謀尚有故人能慰我詩成珠玉每相投¶
　　　　和楊樂道見寄¶
宅帶園林五畒餘蕭條還似茂陵居殺青滿架書新¶
繕生白當牎室久虚孤學自難窺奥密重言猶得慰¶
空踈相思每欲投詩社只待春蒲葉又書¶
　　　　寄吳沖卿二首¶
平生身事略相同三歲連牆左廐中更得謬恩分省¶
舎又將衰鬢作隣翁聮翩乆傍官槐綠契闊今看楚¶
蓼紅不欲與君爲逺别沙臺吹㡌約秋風¶
　　　　二(時吳晉州/方得辠)¶
<pb:KR4d0073_SBCK_022-4a>¶
塞垣花氣欲飛浮眼底紛紛綠漸抽悠逺山川嗟我¶
老急難兄弟想君愁舊知白日諸曹滿試問紅燈幾¶
客留時節只應無意思亦如行路判春休¶
　　　　酬沖卿見别¶
同官同齒復同科朋友婚姻分最多兩地塵沙今齟¶
齬二年風月共婆娑朝倫孰與君材似使指將如我¶
病何升黜㑹應從此異願偷閑暇數經過¶
　　　　次御河寄城北㑹上諸友¶
客路花時秖攪心行逄御水半晴隂背城野色雲邊¶
盡隔屋春聲樹外深香草巳堪回歩履午風聊復散¶
衣襟憶君載酒相追處紅萼青跗定滿林¶
　　　　寄友人三首¶
<pb:KR4d0073_SBCK_022-4b>¶
萬里書歸說我愁知君不忘北城幽一篇封禪才難¶
學三畒蓬蒿勢易求欲與山僧論地劵願爲鄰舎事¶
田疇應須急作南征計漠北風沙不可留¶
　　　　二¶
水邊幽樹憶同攀曾約移居向此間欲語林塘迷舊¶
逕却隨車馬入他山飛花著地容難冶鳴鳥窺人意¶
轉閑物色可歌春不返相思空復慘朱顔¶
　　　　三¶
一别三年至一方此身漂蕩只殊鄕看沙更覺蓬萊¶
淺數日空驚霹靂忙渺渺水波低赤岸𪷟𪷟雲氣淡¶
扶桑登臨舊興無多在但有浮槎意未忘¶
　　　　寄張襄州¶
<pb:KR4d0073_SBCK_022-5a>¶
襄陽州望古來雄耆舊相傳有素風四葉表閭唐尹¶
氏一門逃世漢龐公故家遺俗應多在美景良辰定¶
不空遥憶習池寒夜月幾人談笑伴詩翁¶
　　　　次韻昌叔懷灊樓讀書之樂¶
志食長年不得休一巢無地拙於鳩聊爲薄宦容身¶
者能免髙人笑我不道德文章吾事落塵埃波浪此¶
生浮看君别後行藏意回顧灊樓秖自羞¶
　　　　酬淨因長老樓上翫月見懷有疑君魂夢¶
　　　　在清都之句¶
道人心與世無求隱几蕭然在此樓坐對髙梧傾曉¶
月看翻清露洗新秋登臨更欲邀元亮披寫還能擬¶
惠休顧我不知天上樂虚疑昨夜夢仙遊¶
<pb:KR4d0073_SBCK_022-5b>¶
　　　　寄張諤招張安國金陵法曹¶
我老願爲臧丈人君今少壯豈長貧好湏自致青㝠¶
上可且相從寂寞濱深谷黃鸝驕引子曲碕翠碧巧¶
藏身㝷幽觸靜還成興何必區區九陌塵¶
　　　　欲往淨因寄涇州韓持國¶
紫荆山下物華新只與都城共一春令節想君携緑¶
酒故情憐我踏黃塵泔魚巳悔他年事搏虎方收末¶
路身欲寄微言書不盡試㝷僧閣望西人¶
　　　　送别韓虞部¶
客舎街南初著巾與君兄弟即相親當年豈意兩家¶
子今日更爲同社人京洛風塵嗟阻闊江湖杯酒惜¶
逡廵歸帆嶺北茫茫水把手何時寂寞濵¶
<pb:KR4d0073_SBCK_022-6a>¶
　　　　懷舒州山水呈昌叔¶
山下飛鳴黃栗留溪邊飲啄白符鳩不知此地從君¶
處亦有他人繼我不塵土生涯休盪滌風波時事只¶
飄浮相看髮秃無歸計一夢東南即自羞¶
　　　　呈柳子玉同年¶
三年不上鄴王臺鴻鴈歸時又北來水底舊波吹歳¶
換柳梢新葉卷春回塵沙漠漠凋雙鬢簫鼔怱怱把¶
一盃勞事欲歌無與和衰顔思見故人開¶
　　　　次韻陸定逺以謫徃來求詩¶
牢落何由共一樽相望空復歎芝焚濟時尚負生平¶
學尉我應多别後文可但風流追甫白由來家世出¶
機雲行吟強欲偷新格自笑安能到萬分¶
<pb:KR4d0073_SBCK_022-6b>¶
　　　　李璋下第¶
浩蕩宫門白日開君王髙拱試群材學如吾子何憂¶
失命屬天公不可猜意氣未宜輕感槩文章尤忌數¶
悲哀男兒獨患無名爾將相誰云有種哉¶
　　　　送楊驥秀才歸鄱陽¶
客舎風塵弊綵衣悲吟重見鴈南飛荆山和氏方三¶
獻太學何生且一歸曠野巳寒諳獨宿長年多難惜¶
分違巾箱所得皆幽懿亦見鄕人爲發揮¶
　　　　平山堂¶
城北橫岡走翠虬一堂髙視兩三州淮岑日對朱欄¶
出江岫雲齊碧瓦浮墟落耕桑公愷悌杯觴談笑客¶
風流不知峴首登臨處壯觀當時有此不¶
<pb:KR4d0073_SBCK_022-7a>¶
　　　　示德逢¶
先生貧敝古人風&KR1210;想荣桑在眼中憐愍雞豚非孟¶
子勤勞禾黍信周公深藏組纚三千牘靜占寛閑五¶
百弓處世但令心自可相知何藉一劉龔¶
　　　　示四妹¶
孟光求壻得梁鴻廡下相隨不諱窮卓犖才名今日¶
事蕭條門巷古人風五噫尚與時多忤一笑兼忘我¶
屢空六月塵沙不相貸泫然搔首又西東¶
　　　　寄酬曹伯玉因以招之¶
寒鵶對立西風樹幽草環生白露庭清坐苦無公事¶
擾髙談時有故人經思君異日投朱&KR0807;過我何時載¶
渌醽及北江湖氣蕭爽最冝相值倒吾缾¶
<pb:KR4d0073_SBCK_022-7b>¶
　　　　次韻奉酬李質夫¶
逸少池邊有舊山幾年征淚染衣斑駑駘自飽方爭¶
路騕褭長飢不在閑雪漲江南歸浩蕩煙埋河朔去¶
間關勞歌一聽皆愁思況我心非木石頑¶
　　　　寄袁州曹伯玉使君¶
冝春城郭繞樓臺想見登臨把一盃濕濕嶺雲生竹¶
箘冥冥江雨熟楊梅政成定入邦人詠詩就還隨驛¶
使來錯莫風沙愁病眼不知何日爲君開¶
　　　　邢太保有鶴折翼以詩傷之客有記翎經¶
　　　　冥三韻而忘其詩者因作四韻¶
不爲摧傷改性靈靜中猶見好儀形每憐今日長垂¶
翅却悔當時誤剪翎醫得舊創猶有法相知多難豈¶
<pb:KR4d0073_SBCK_022-8a>¶
無經稻梁且向人間覔莫羡摶風起北冥¶
　　　　寄致政吳虞部¶
白鷗生意在滄波不爲風塵有網羅年抵馮唐初未¶
半才方踈廣豈能多孤清楚國知誰繼遺愛郴人想¶
共歌嗟我欲歸真未晩雪舟乗興㑹相過¶
　　　　再至京口寄漕使曹郞中¶
漂流曾落此江邊憶與詩翁賦浩然(浩然/堂名)鄕國去身¶
猶萬里驛亭分首巳三年北城紅出髙枝靚南浦青¶
回老樹圓還似昔時風露好只疑談笑在君前¶
　　　　次韻平甫金山㑹宿寄親友¶
天末海門橫比固煙中沙岸似西興巳無船舫猶聞¶
笛逺有樓臺秪見燈山月入松金破碎江風吹水雪¶
<pb:KR4d0073_SBCK_022-8b>¶
崩騰飄然欲作乗桴計一到扶桑恨未能¶
　　　　送何聖從龍圖¶
射䇿曾稱蜀郡雄朝廷重得漢司空應留賜席丹塗¶
地誤責飛芻紫塞功三徑欲歸無舊業百城先至有¶
淸風潞山直與天爲黨回首孫髙想見公¶
　　　　送趙學士陜西提刑¶
遥知彼俗經兵後應望名公走馬來　陛下柬求今¶
日始胸中包畜此時開山西豪傑歸囊牘渭北風光¶
入酒盃堪笑陋儒昏鄙甚略無謀術贊行臺¶
　　　　丙申八月作¶
秋風摧剥利如刀漠漠昏煙玩日髙眼看南山露崖¶
嶷心隨東水轉波濤歸期正自憑蓍蔡生理應須問¶
<pb:KR4d0073_SBCK_022-9a>¶
酒醪還有詩書能慰我不多霜雪上顚毛¶
　　　　登西樓¶
樓影侵雲百尺斜行人樓上憶天涯情多自悔登臨¶
數目極因驚悵望賒一曲平蕪連古樹半分殘日帶¶
明霞潘郞何用悲秋色秖此傷春髪巳華¶
　　　　即事¶
河流南苑岸西斜風有晶光露有華門柳故人陶令¶
宅井桐前日揔持家嘉招欲覆盃中渌麗唱仍添錦¶
上花便作武陵樽俎客川源應未少紅霞¶
臨川先生文集卷第二十二¶
<pb:KR4d0073_SBCK_022-9b>¶

# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:41.708272
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 85
#+PROPERTY: FILE SB04n0482-085臨川先生文集-卷第八十五.
<pb:KR4d0073_SBCK_085-1a>¶
臨川先生文集卷第八十五¶
　　祭文¶
　　　祭曾魯公文¶
　　　祭范穎州文¶
　　　祭周幾道文¶
　　　祭張左丞文¶
　　　祭高樞密文¶
　　　羣牧司祭髙公文¶
　　　祭吕侍讀文¶
　　　祭馬龍圖文¶
　　　祭曾博士易占文¶
　　　祭蘇虞部文¶
<pb:KR4d0073_SBCK_085-1b>¶
　　　祭李省副文¶
　　　祭髙師雄主簿文¶
　　　祭馬玘大夫文¶
　　　祭盛侍郎文¶
　　　祭杜待制文¶
　　　祭丁元珍學士文¶
　　　祭刁景純學士文¶
　　　祭韓欽聖學士文¶
　　　祭沈文通文¶
　　　祭杜慶州&KR0142;文¶
　　　　祭曾魯公文¶
肅肅魯公爲時臣宗小大具宜濟以勤恭寔相累朝¶
<pb:KR4d0073_SBCK_085-2a>¶
有德有庸帝序之爵三公是秩神介之祉乃終有&KR0123;¶
顯允嗣子能匹公休贊我事樞符帝之求公榮在家¶
禄養具美旣壽且康順以卒齒公則無憾以返其眞¶
天子震悼逮及國人況如安石辱知最乆西望涕頥¶
以薦食酒¶
　　　　祭范穎州文(仲淹)¶
嗚呼我公一世之師由初迄終名節無疵明肅之盛¶
身危志殖瑶華失位又隨以斥治功亟聞尹帝之都¶
閉姦興良稚子歌呼赫赫之家萬首俯趨獨繩其私¶
以走江湖士爭留公蹈禍不慄有危其辭謁與俱出¶
風俗之衰駭正怡邪蹇蹇我初人以疑嗟力行不回¶
慕者興起儒先酋酋以節相侈公之在貶愈勇爲忠¶
<pb:KR4d0073_SBCK_085-2b>¶
稽前引古誼不營躬外更三州施有餘澤如釃河江¶
以灌㝷尺宿贓自解不以刑加猾盜涵仁終老無邪¶
講藝弦歌慕來千里溝川障澤田桑有喜戎孽猘狂¶
敢齮我疆鑄印刻符公屏一方取將於伍後常名顯¶
收士至佐維&KR0022;之彦聲之所加虜不敢瀕以其餘威¶
走敵完鄰昔也始至瘡痍滿道藥之養之内外完好¶
旣其無爲飲酒笑歌百城晏眠吏士委蛇上嘉曰材¶
以副樞密稽首辭讓至于六七遂參宰相&KR0117;我典常¶
扶賢賛傑亂穴除荒官更於朝士變於鄕百治具修¶
偷墮勉强彼閼不遂歸侍帝側卒屏于外身屯道塞¶
謂宜耇老尚有以爲神乎孰忍使至於斯蓋公之才¶
猶不盡試肆其經綸功孰與計自公之貴廐庫逾空¶
<pb:KR4d0073_SBCK_085-3a>¶
和其色辭傲訐以容化于婦妾不靡珠玉翼翼公子¶
弊綈惡粟閔死憐窮惟是之奢&KR0012;女以嫁男成厥家¶
孰堙于深孰鍥乎厚其傳其詳以法永乆碩人今亡¶
&KR0022;國之憂矧鄙不肖辱公知尤承凶萬里不往而留¶
涕哭馳辭以贊醪羞¶
　　　　祭周幾道文¶
初我見君皆童而幘意氣豪悍崩山決澤弱冠相視¶
隱憂困窮貌則侔年心頽如翁俛仰悲歡超然一世¶
皓髪黧馘分當先弊孰知君子赴我稱&KR0012;發封涕洟¶
舉屋驚呼行與世乖惟君繾綣弔禍問疾書猶在眼¶
序銘於石以報德音設辭雖&KR0310;義不愧心君實愛我¶
祭其知歆¶
<pb:KR4d0073_SBCK_085-3b>¶
　　　　祭張左丞文(&KR0002;谷)¶
嗚呼公作昇州先君實佐公爲其子請昏于我先君¶
不幸公覲京師訃逮公門公哭殊悲弔問賻祭使來¶
以時乃今公薨獨以窶故財無以襚　無以　祭又¶
不時獨悲以慕惟公之生明惠&KR0073;和善恕於人恩實¶
我多雖祭不時其吐之乎¶
　　　　祭髙樞密文¶
越初生民降訖于兹廢興亂治成敗安危猷爲之君¶
辯論之師章書傳記箴賦銘詩乖離詭駮有萬其辭¶
公於其間靡所不知江含海畜其富無訾孰窮其源¶
孰究其涯作時宗工出長羣司洋洋厥聞可以敷施¶
謂且永年左右諏咨曷云其凶弗耄弗期凡我常僚¶
<pb:KR4d0073_SBCK_085-4a>¶
曷巳其思爲此薄物以將我悲¶
　　　　羣牧司祭髙公文¶
嗚呼惟公學問文章丘山鬱鬱湖海茫茫弼我密命¶
作刑四方寅恭淑愼天子所臧駉駉之良兵賴以盛¶
公用勤告遂圖厥政某等在職維公之依孰奪以逝¶
邈乎不歸殯引就行有翩其旂來陳薄物以告長違¶
　　　　祭吕侍讀文¶
嗚呼伯夷相唐尚父賔周受氏胙國重光奕休于辰¶
之逢發我文靖公實&KR0193;嗣纘前之慶御書翰林典禮¶
太常是爲世臣焜燿家&KR0022;方騫方奮厥隕誰使震驚¶
咨嗟上自天子凡居此列惟公弟僚於公之殯祗薦¶
羞醪¶
<pb:KR4d0073_SBCK_085-4b>¶
　　　　祭馬龍圖父¶
嗚呼余託業於進士熟君名於垂髫旣備官於淮南¶
習爲縣之風謡去幕府而西遊依國門之嶕嶢始逢¶
君之執靮屢顧我而回鑣逮揚子之旣見方晥城之¶
窮漂遂有通家之好終無挾長之驕君言事以北出¶
予罷官而南僑一江亭之邂逅話宿昔以終宵以牧¶
官之在列當御史之還朝又追隨於暇日心所好而¶
忘遥距乖隔之幾何忽水淺而風飄畫半塗於萬里¶
棄餘日於一朝維知君之日乆信智邁而才超考前¶
人之治亂講後世之昬昭釋衆言之牴牾排異學之¶
傾揺衆相紛以異緒君獨悟而同條嗟墁人之已矣¶
斤欲奮而誰要想明靈之猶在冀薄禮之能招¶
<pb:KR4d0073_SBCK_085-5a>¶
　　　　祭曾博士易占文¶
嗚呼公以罪廢實以不幸卒困以夭亦惟其命命與¶
才違人實知之名之不幸知者爲誰公之閭里宗親¶
黨友知公之名於實無有嗚呼公初公志如何孰云¶
不諧而厄孔多地大天穹有時而毀星日脫敗山傾¶
谷圯人居其間萬物一偏固有窮通世數之然至其¶
壽夭尚何憂喜要之百年一蛻以死方其生時窘&KR0002;¶
囚拘其死以歸混合空虚以生易死死者不祈唯其¶
不見生者之悲公今有子能隆公後惟彼生者可無¶
甚悼嗟理則然其情難忘哭泣馳辭往侑奠觴¶
　　　　祭蘇虞部文¶
君愼足以保其身和足以諧於世嗟乎不淑而不永¶
<pb:KR4d0073_SBCK_085-5b>¶
年受命徂東纔三年耳孰云今者君以喪歸交游之¶
情哀痛何極聊陳薄奠以告長違¶
　　　　祭李省副文(壽朋)¶
嗚呼君謂死者必先氣索而神零孰謂君氣足以薄¶
雲漢&KR0006;神昭晣乎日星而忽隕背乎不能保百年之¶
康寧惟君别我往祠太一笑言從容愈於平日旣至¶
卽事升降孔秩歸鞍在塗不返其室訃聞士夫環視¶
太息矧我於君情何可極具兹醪羞以告哀惻尚饗¶
　　　　祭髙師雄主簿文¶
我始&KR0009;此與君往還於時康定慶曆之間愛我勤我¶
急我所難日月一世疾於跳丸南北幾時相見悲歡¶
去歳憂除追㝷陳迹淮水之上冶城之側握手笑語¶
<pb:KR4d0073_SBCK_085-6a>¶
有如一昔屈指數日待君歸舲安知彌年乃見哭庭¶
維君家行可謂修飭如其智能亦豈多得垂老一命¶
終於遠域豈唯故人所爲歎惜撫棺一奠以告心惻¶
尚饗¶
　　　　祭馬玘大夫文¶
嗚呼惟君才敏强明爲時能吏剸劇撥煩易於屈指¶
近畏逺懷有譽無訾使于嶺南俗易夷鄙江東内遷¶
厥勢方起孰云一朝壽止如此攄懷以辭薦此薄菲¶
　　　　祭盛侍郎文¶
某聞之行義弗髙位與年尊慙者則巳行義旣髙位¶
與年下憾者則人在已無慙在人無憾有&KR0002;公然其¶
又奚言惟昔先人捐我諸&KR0012;實在公藩公泫然哀襚¶
<pb:KR4d0073_SBCK_085-6b>¶
死賻存託殯得宫寓處得廬一出公恩公或我臨不¶
有其尊我&KR0324;我矜均其子孫戴德莫醻誰謂我人去¶
公三年問不再行豈曰怠忘賤不敢煩補官揚州公¶
得謝歸曾幾何時計者來門哭泣作書以弔後昆欲¶
醊棺前縻不可奔㑹有吏役盡室而南戢恨含慙轉¶
移寒暄乃今來歸公喪且朞纔命使人薄進蘋蘩嗟¶
嗟公恩死其敢諼¶
　　　　祭杜待制文¶
士恥無材恥不脩身身脩而材有不及民凡世可願¶
於公皆有孰窘其年不使難老貴者善防其有孰窺¶
公心豁豁不置牆帷有挾易驕不難拒善公義所在¶
服之無賤推以時施宜以每成又況於公强果以行¶
<pb:KR4d0073_SBCK_085-7a>¶
物貴於時常以其少悲矣予思我知其乆鍾山北蟠¶
江落而東完厚密牢萬世之宫其歸孰知愚與在此¶
酹公以文以配銘史¶
　　　　祭丁元珍學士文¶
我初閉門屈首書詩一出渉世茫無所知援挈覆護¶
免於阽危雝培浸灌使有華滋微吾元珍我始弗殖¶
如何棄我隕命一昔以忠出恕以信行仁至於白首¶
困厄窮屯又從躋之使以躓死豈伊人尤天實爲此¶
有槃彼石可誌於丘雖不屬我我其徂求請著君德¶
銘之九幽以馳我哀不在醪羞¶
　　　　祭刁景純學士文¶
嗚呼刁公不忮不求坦然立行之平&KR0073;然與人之周¶
<pb:KR4d0073_SBCK_085-7b>¶
旣貴賤以同觀亦始終之相侔惟其動必依於仁故¶
其壽&KR0002;此之脩望音容而巳遠欲親弔以無由&KR0099;臨¶
風而出涕辭以侑乎醪羞¶
　　　　祭韓欽聖學士文¶
嗟爲君&KR0006;&KR0022;之特目揚秀&KR0006;顔髪澤紛百家&KR0006;並渉¶
超獨懷&KR0006;道德博蕩蕩&KR0006;無畛寛恂恂&KR0006;莫逆出當¶
官&KR0006;發論使權彊&KR0006;絫息年何尤&KR0006;止此禄不多&KR0006;¶
誰嗇具壷觴&KR0006;酹哭攀喪車&KR0006;啓夕豈獨愁&KR0006;吾僚¶
隱多聞&KR0006;諒直顧笑語&KR0006;巳矣冀來嘉&KR0006;䰟&KR0334;¶
　　　　祭沈文通文¶
嗚呼文通一世之英耀矣其光韡矣其榮有所不爲¶
爲無不果有所不學學無不成故治行簡於人主之¶
<pb:KR4d0073_SBCK_085-8a>¶
心名聲溢於時士之口謂且復起謀謨左右何與之¶
以如此之才而不副之以須&KR0119;之壽悲傷歎息舉世¶
皆然豈特故人爲之流漣馳哀一酹以訣終天¶
　　　　祭杜慶州&KR0142;文¶
嗚呼慶州一世之英濯濯其靈粲粲其明材能稱於¶
天下言行信於朝廷孰多其予而不足以齡不肖之¶
身始佐公揚公後來東有賜於明昔飲同堂今奠於¶
庭酒肴則薄豐者維誠再拜事公敢不如生¶
臨川先生文集卷第八十五¶
<pb:KR4d0073_SBCK_085-8b>¶

# -*- mode: mandoku-view -*-
#+TITLE: 臨川文集
#+DATE: 2015-09-23 10:20:24
#+PROPERTY: JUAN 77

<md:KR4d0073_SBCK_077-1a>¶當不以世之所耻而
廢人之為善爾
　
　
　
　
　臨川文集巻七十六

<pb:KR4d0073_WYG_077-1a>
欽定四庫全書
　臨川文集巻

七十七¶　　　宋　王安石　撰
　　書¶
　　　上張太博書二¶
　　　上人書¶
　　　代人上凌屯田書¶
　　　與祖擇之書¶
　　　與孫子高書
<pb:KR4d0073_WYG_077-1b>
　　　與孫侔書三¶
　　　請杜醇先生入縣學書二¶
　　　荅孫元規大資書¶
　　　荅孫少述書¶
　　　荅王該祕校書二<md:KR4d0073_SBCK_077-1b>¶　　　荅張幾書¶
　　　荅楊忱書¶
　　　荅陳柅書
<pb:KR4d0073_WYG_077-2a>
　　　荅余京書¶
　　　荅王景山書¶
　　　　上張太博書二¶
某愚不識事務之變而獨古人是信聞古有堯舜也¶者
其道大中至正常行之道也得其書閉門而讀之¶不知
憂樂之存乎巳也穿貫上下浸滛其中小之為¶無間大
之為無崖岸要將一窮之而巳矣中不幸而¶失先人母
老弟弱衣穿食單有寒餓之疾始憮然欲¶出仕往即焉
<pb:KR4d0073_WYG_077-2b>
而乃幸得於今三年矣唯是憂患疾疹<md:KR4d0073_SBCK_077-2a>¶筋力之懦而神
明之昏也學日以落而廢職之咎幾¶不能以免其敢出
所有以求當世貴者之識哉其亦¶偷祿焉而巳矣今也
執事延之勤問之密而又使獻¶其所為文其又敢自閉
匿以重不敏而虛教命之辱¶哉謹書所為原說誌序書
詞凡十篇獻左右夫文者¶言乎志者也既將獻故又書
所志以為之先焉冐犯¶威重惟赦之¶
　　　　二
<pb:KR4d0073_WYG_077-3a>
某憃昧淺薄不知所以為文得君子過顧不能閉伏¶所
短以終取憐聞命之辱輒具以獻追自悔恐且得¶罪戾
而失所以望於君子者伏䝉執事有時之盛名¶而不以
矜愚有使者之重而不以驕微賤報之書授<md:KR4d0073_SBCK_077-2b>¶之欲其至
於道加賜所作使得覘而法之誠見執事¶之賢於人也
賢與衆人之所以異不在此其將安在¶伏惟執事之用
心持乆而力行則&KR0347;偉閎廓自重之¶士將皆願綴於門
䦨之游豈獨某哉其將從某者始¶也既拜賜敢不獻其
<pb:KR4d0073_WYG_077-3b>
將然¶
　　　　上人書¶
嘗謂文者禮教治政云爾其書諸䇿而傳之人大體¶歸
然而巳而曰言之不文行之不逺云者徒謂辭之¶不可
以巳也非聖人作文之本意也自孔子之死乆¶韓子作
望聖人於百千年中卓然也獨子厚名與韓¶並子厚非
韓比也然其文卒配韓以傳亦豪傑可畏¶者也韓子嘗
語人以文矣曰云云子厚亦曰云云疑<md:KR4d0073_SBCK_077-3a>¶二子者徒語人
<pb:KR4d0073_WYG_077-4a>
以其辭耳作文之本意不如是其巳¶也孟子曰君子欲
其自得之也自得之則居之安居¶之安則資之深資之
深則取諸左右逢其原孟子之¶云爾非直施於文而巳
然亦可託以為作文之本意¶且所謂文者務為有補於
世而巳矣所謂辭者猶器¶之有刻鏤繪畫也誠使巧且
華不必適用誠使適用¶亦不必巧且華要之以適用為
本以刻鏤繪畫為之¶容而巳不適用非所以為器也不
為之容其亦若是¶乎否也然容亦未可巳也勿先之其
<pb:KR4d0073_WYG_077-4b>
可也某學文乆¶數挾此說以自治始欲書之䇿而傳之
人其試於事¶者則有待矣其為是非邪未能自定也執
事正人也¶不阿其所好者書雜文十篇獻左右願賜之
教使之<md:KR4d0073_SBCK_077-3b>¶是非有定焉¶
　　　　上凌屯田書(代人作/)¶
俞跗疾毉之良者也其足之所經耳目之所接有人¶於
此狼疾焉而不治則必欿然以為巳病也雖人也¶不以
病俞跗焉則少矣隱而虞俞跗之心其族婣舊¶故有狼
<pb:KR4d0073_WYG_077-5a>
疾焉則何如也末如之何其巳未有可以治¶焉而忽者
也今有人於此弱而孤壯而屯蹷困塞先¶大父棄館舍
于前而先人從之兩世之柩窶而不能¶葬也嘗觀傳記
至春秋過時而不葬與子思所論未¶葬不變服則戚然
不知涕之流落也竊悲夫古之孝¶子慈孫嚴親之終如
此其甚也今也乃獨以窶故犯¶春秋之義拂子思之說
鬱其為子孫之心而不得伸<md:KR4d0073_SBCK_077-4a>¶猶人之狼疾也奚有間哉
伏惟執事性仁而躬義憫¶艱而悼厄窮人之俞跗也而
<pb:KR4d0073_WYG_077-5b>
又有先人一日之雅焉¶某之疾庶幾可以治焉者也是
敢不謀於龜不介於¶人跋千里之途犯不測之川而造
執事之門自以為¶得所歸也執事其忽之歟¶
　　　　與祖擇之書¶
治教政令聖人之所謂文也書之策引而被之天下¶之
民一也聖人之於道也蓋心得之作而為治教政¶令也
則有本末先後權勢制義而一之於極其書之¶䇿也則
道其然而巳矣彼陋者不然一適焉一否焉¶非流焉則
<pb:KR4d0073_WYG_077-6a>
泥非過焉則不至甚者置其本求之末當¶後者反先之
無一焉不誖於極彼其於道也非心得<md:KR4d0073_SBCK_077-4b>¶之也其書之䇿
也獨能不誖耶故書之䇿而善引而¶被之天下之民反
不善焉無矣二帝三王引而被之¶天下之民而善者也
孔子孟子書之䇿而善者也皆¶聖人也易地則皆然某
生十二年而學學十四年矣¶聖人之所謂文者私有意
焉書之䇿則未也間或悱¶然動於事而出於詞以警戒
其躬若施於友朋褊迫¶陋庳非敢謂之文也乃者執事
<pb:KR4d0073_WYG_077-6b>
欲收而教之使獻焉¶雖自知明敢自蓋邪謹書所為書
序原說若干篇因¶叙所聞與所志獻左右惟賜覽觀焉¶
　　　　與孫子高書¶
子高足下辱賜教奬勞甚渥反復誦觀慙生於心某¶天
介疎樸與時多舛始者徒以貧弊無以養故應書<md:KR4d0073_SBCK_077-5a>¶京師
名錯百千人中不願過為人知亦誠無以取知¶於人獨
因友兄田仲通得進之仲寳二君子不我愚¶而許之朋
往往有溢美之言寘疑於人抑二君子實¶過豈某願哉
<pb:KR4d0073_WYG_077-7a>
兄乃板其辭以為貺是重二君子之過¶而深某之慙也
其敢承乎兄粹淳靜深文彩熖然而¶摧縮鋒角不自夸
奮具大樹立之器人所趨慕宜擇¶豪異而朋之顧眷眷
於某豈今所謂同年交者固皆¶當然哉某願從兄游誠
不待同年然後定也承日與¶介第講肄圖史商較世俗
甚盛甚盛孔子曰垂之空¶言不如見之行事深切著明
也私有望於兄焉此月¶奉計牒當度江南十一日盡室
行江山清華有可歎¶愛無良朋以共之亦足憮然春暄
<pb:KR4d0073_WYG_077-7b>
職外奉親自夀<md:KR4d0073_SBCK_077-5b>¶　　　　與孫侔書¶
某頓首辱書具感恩意之厚先人銘固嘗用子固文¶但
事有缺略向時忘與議定又有一事須至别作然¶不可
以書傳某於子固亦可以忘形迹矣而正之云¶然則某
不敢易矣雖然告正之作一碣立於墓門使¶先人之名
徳不泯幸矣子固亦近得書甚安樂云不¶復來此遂入
京恐欲知故及此朱氏事固如足下說¶而朱祕校乃巳
<pb:KR4d0073_WYG_077-8a>
入京考於禮蓋亦皆如足下之説但¶愁痛不能具道此
意以質於賢者耳銘事子固不以¶此罪我兩人者以事
有當然者且吾兩人與子固豈¶當相求於形迹閒耶然
能不失形迹亦大善唯碣宜¶速見示也某憂痛愁苦千
狀萬端書所不能具以此<md:KR4d0073_SBCK_077-6a>¶思足下欲飛去可以言吾心
所欲言者唯正之子固¶耳思企思企千萬自愛¶
　　　　二¶
某辱手筆感媿近亦聞正之喪配未敢即問人生多¶難
<pb:KR4d0073_WYG_077-8b>
乃至此乎當歸之命耳人情處此豈能無愁但當¶以理
遣之無自苦為也然此乃某不能自勝者二年¶之間愁
釁相仍居常忽忽不自聊勉從俗往還其心¶唯欲閉門
坐卧耳欲往奉見乆矣況以書見趣乎親¶老常多病生
事怵迫如坐燒屋之下不可以一日輟¶而不圖其能逺
來千里之外乎欲足下一至廣徳某¶當走見矣為十日
之㑹亦足以晤言矣或潤州亦可¶也諸俟靣論此不復
云矣正之或來潤或廣徳不可<md:KR4d0073_SBCK_077-6b>¶復以它為解矣某甚重
<pb:KR4d0073_WYG_077-9a>
去親側若正之難來此亦無¶所係著但至潤及廣徳尤
為易耳¶
　　　　三¶
某到京師巳數月求一官以出既未得所欲而一舟¶為
火所燔為生之具略盡所不燔者人而巳家人又¶頗病
人之多不適意豈獨我乎然足下之親愛我良¶厚其亦
欲知我所以處此之安否也故及此耳知與¶公藴居甚
適何時當邂逅以少釋愁苦之心乎且頻¶以書見及某
<pb:KR4d0073_WYG_077-9b>
自度不能數十日亦當得一官以出但¶不知何處耳子
高當巳入京不知得及相見於京師¶否諸不一一千萬
自愛¶
　　　　請杜醇先生入縣學書<md:KR4d0073_SBCK_077-7a>¶人之生乆矣父子夫婦兄弟賔客朋友其倫也孰持¶其
倫禮樂刑政文物數制事為其具也其具孰持之¶為之
君臣所以持之也君不得師則不知所以為君¶臣不得
師則不知所以為臣為之師所以并持之也¶君不知所
<pb:KR4d0073_WYG_077-10a>
以為君臣不知所以為臣人之類其不相¶賊殺以至於
盡者非幸歟信乎其為師之重也古之¶君子尊其身耻
在舜下雖然有鄙夫問焉而不敢忽¶斂然後其身似不
及者有歸之以師之重而不辭曰¶天之有斯道固將公
之而我先得之得之而不推餘¶於人使同我所有非天
意且有所不忍也某得縣於¶此踰年矣方因孔子廟為
學以教養縣子弟願先生¶留聽而賜臨之以為之師某
與有聞焉伏惟先生不<md:KR4d0073_SBCK_077-7b>¶與古之君子者異意也幸甚
<pb:KR4d0073_WYG_077-10b>
　　　　二¶
惠書何推襃之隆而辭讓之過也仁人君子有以教¶人
義不辭讓固巳為先生道之今先生過引孟子柳¶宗元
之說以自辭孟子謂人之患在好為人師者謂¶無諸中
而為有之者豈先生謂哉彼宗元惡知道韓¶退之毋為
師其孰能為師天下士將惡乎師哉夫謗¶與譽非君子
所䘏也適於義而巳矣不曰適於義而¶唯謗之䘏是薄
世終無君子唯先生圖之示詩質而¶無邪亦足見仁人
<pb:KR4d0073_WYG_077-11a>
之所存甚善甚善¶
　　　　荅孫元規大資書¶
某不學無術少孤以賤材行無可道而名聲不聞於<md:KR4d0073_SBCK_077-8a>¶當
世巨公貴人之門無可進之路而亦不敢輒有意¶於求
通以故聞閤下之名於天下之日乆而獨未嘗¶得望履
舄於門比者得邑海上而聞左右之别業實¶在敝境猶
不敢因是以求聞名於從者卒然䝉賜教¶督讀之茫然
不知其為媿且恐也伏惟閤下危言讜¶論流風善政簡
<pb:KR4d0073_WYG_077-11b>
在天子之心而諷於士大夫之口名¶聲之盛位勢之尊
不宜以細故苟自貶損今咳唾之¶餘先加於新進之小
生疑左右者之誤而非閤下之¶本意也以是不敢即時
報謝以忤眎聽以累左右而¶自得不敏之誅顧未嘗一
日而忘拜賜也今兹使來¶又拜教之辱然後知閤下真
有意其存之也夫禮之¶有施報自敵以下不可廢況王
公大人而先加禮新<md:KR4d0073_SBCK_077-8b>¶進之小生而其報謝之禮缺然者
乆之其為罪也大¶矣雖聦明寛閎其有以容而察於此
<pb:KR4d0073_WYG_077-12a>
而獨區區之心¶不知所以裁焉¶
　　　　荅孫少述書¶
少述足下某天禀疎介與時不相值生平所得數人¶而
巳兄素固知之置此數人復欲強數指不可詘唯¶接兄
之日淺而相愛深别後焦然如失所憑兄賜問¶者八九
奉荅卒不過一再而巳以為吾黨之相與情¶誼何如爾
問之密疎不足計也不然今之游交竿牘¶之使午行於
涂豈某於兄顧不能哉此月十二日抵¶真州明日當舟
<pb:KR4d0073_WYG_077-12b>
行無事當為朱先生叙字且賡所貺¶詩以寄元珍六月
代去民先受鄆辟為之奈何近日<md:KR4d0073_SBCK_077-9a>¶人事可嗟可恠者衆
何時見兄論之春暄自重¶
　　　　荅王該祕校書¶
某不思其力之不任也而唯孔子之學操行之不得¶取
正於孔子焉而巳宦為吏非志也竊自比古之為¶貧者
不知可不可耶今之吏不可以語古拘於法限¶於勢又
不得乆以不見信於民民源源然日入貧惡¶借令孔子
<pb:KR4d0073_WYG_077-13a>
在與之百里尚恐不得行其志於民故凡¶某之施設亦
苟然而巳未嘗不自愧也足下乃從而¶譽之豈其聽之
不詳耶且古所謂蹈之者徒若是而¶止耶殆不若是而
止也易子之事未之聞也幸教之¶亦未敢忽也¶
　　　　二<md:KR4d0073_SBCK_077-9b>¶某頓首自足下之歸未得以書候動止而以慰左右¶者
之憂乃辱書吿以所不聞幸甚如見譽則過其實¶甚矣
告者欺足下也其尤顯白不可欺者縣之獄至¶或歴累
<pb:KR4d0073_WYG_077-13b>
月而無一日之空屬民治以苟自免以得罰¶者以十數
安在乎民之無訟而服役之不辭哉且某¶之不敏不幸
而無以養故自縻於此蓋古之人有然¶者謂之為貧之
仕為乘田曰牛羊蕃而巳矣為委吏¶曰㑹計當而巳矣
牛羊之不蕃㑹計之不當斯足以¶得罪牛羊蕃而巳矣
㑹計當而巳矣亦不足道也唯¶其所聞數以見吿幸甚¶
　　　　荅張幾書¶
張君足下某常以今之仕進為皆詘道而信身者顧<md:KR4d0073_SBCK_077-10a>¶有
<pb:KR4d0073_WYG_077-14a>
不得巳焉者捨為仕進則無以自生捨為仕進而¶求其
所以自生其詘道有甚焉此固某之亦不得巳¶焉者獨
嘗為進說以勸得巳之士焉得巳而巳焉者¶未見其人
也不圖今此而得足下焉足下恥為進士¶貴其身而以
自娛於文而貧無以自存此尤所以為¶難者凡今於此
不可母進謁也況如某少知義道之¶所存乎今者足下
乃先貶損而存之賜之書詞盛指¶過不敢受而有也惟
是不敏之罪不知所以辭敢布¶左右惟幸察之而巳
<pb:KR4d0073_WYG_077-14b>
　　　　荅楊忱書¶
承賜書屈欲交之不知其為懼與媿也巳又喜焉聞¶君
子者仁義塞其中澤於靣浹於背謀於四體而出<md:KR4d0073_SBCK_077-10b>¶於言
唯志仁義者察而識之耳然尚有其貌濟其言¶匱其言
濟其實匱者非天下之至察何與焉某嘗窮¶觀古之君
子所以自為者顧而自忖其中則欿然又¶思昔者得見
於足下俯數刻爾就使其中有絶於衆¶人者亦未嘗得
與足下言也足下何愛而欲交之邪¶或者焯然察其有
<pb:KR4d0073_WYG_077-15a>
似邪夫顧而自忖其中則欿然其¶為貌言也乃有以召
君子之愛宜乎不知其為懼與¶媿也然而足下自許不
妄交則其交之也固宜相切¶以義以就其人之材而後
巳爾則某也甚有頼其為¶言也可以巳邪¶
　　　　荅陳柅書¶
某啓伏䝉不遺不肖而身辱先之示之文章使得窺<md:KR4d0073_SBCK_077-11a>¶究
其所藴又取某所以應見問者序而存之以寵其¶行足
下之賜過矣不敢當也某懦陋淺薄學未成而¶仕其言
<pb:KR4d0073_WYG_077-15b>
行往往背戾於聖人之道擯而後復者非一¶事也自度
尚不足與庸人為師況如足下之材良俊¶明安能一有
所補邪雖然足下過聽所序而存者或¶非某所聞於師
友之本指也則義不得黙而巳莊生¶之書其通性命之
分而不以死生禍福累其心此其¶近聖人也自非明智
不能及此明智矣讀聖人之說¶亦足以及此不足以及
此而陷溺於周之說則其為¶亂大矣墨翟非亢然詆聖
人而立其說於世蓋學聖¶人之道而失之耳雖周亦然
<pb:KR4d0073_WYG_077-16a>
韓氏作讀墨而又謂子¶夏之後流而為莊周則莊墨皆
學聖人而失其源者<md:KR4d0073_SBCK_077-11b>¶也老莊之書具在其説未嘗及神
仙唯葛洪為二人¶作傳以為仙而足下謂老莊濳心於
神仙疑非老莊¶之實故嘗為足下道此老莊雖不及神
仙而其説亦¶不皆合於經蓋有志於道者聖人之說博
大而閎深¶要當不遺餘力以求之是二書雖欲讀抑有
所不暇¶某之所聞如此其離合於道惟足下自擇之¶
　　　　荅余京書
<pb:KR4d0073_WYG_077-16b>
某行不足以配古之君子智不足應今時之變竊食¶窮
縣而無勢於天下非可以道徳而謀功名之合也¶今足
下貶損手筆告之所存文辭博美義又宏廓守¶而充之
以卒不遷其至可量邪顧告之非其所推褒¶之語不以
實稱類有以不敏欺足下者孔子曰不患<md:KR4d0073_SBCK_077-12a>¶人之不已知
患已不知人也此亦足傷足下知人之¶明獨媿而巳不
敢當也¶
　　　　荅王景山書
<pb:KR4d0073_WYG_077-17a>
某愚不量力而唯古人之學求友于天下乆矣聞世¶之
文章者輙求而不置蓋取友不敢須㬰忽也其意¶豈止
於文章耶讀其文章庶幾得其志之所存其文¶是也則
又欲求其質是則固將取以為友焉故聞足¶下之名亦
欲得足下之文章以觀不圖不遺靣惠賜¶之又語以見
存之意幸甚幸甚書稱歐陽永叔尹師¶魯蔡君謨諸君
以見比此數公今之所謂賢者不可¶以某比足下又以
江南士大夫為能文者而李泰伯¶曾子固豪士某與納
<pb:KR4d0073_WYG_077-17b>
焉江南士大夫良多度足下不<md:KR4d0073_SBCK_077-12b>¶徧識安知無有道與藝
閉匿不自見於世者乎特以¶二君槩之亦不可也況如
某者豈足道哉恐傷足下¶之信而又重某之無狀不敢
當而有也孔子曰十室¶之邑必有忠信如丘者聖人之
言如此唯足下思之¶而巳聞將東游它語須面盡之¶
　
　
　臨川文集巻七十七

# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.992947
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0482-024臨川先生文集-卷第二十四.
<pb:KR4d0073_SBCK_024-1a>¶
臨川先生文集卷第二十四¶
　　律詩(七言八句)¶
　　金明池¶
　　葛溪驛¶
　　泛舟青溪入水門登高齋奉呈康叔¶
　　爲裴使君賦擬峴臺¶
　　送李才元校理知卭州¶
　　送張頡仲舉知奉新¶
　　張劒州至劒一日以新憂罷¶
　　次韻子履逺寄之作¶
　　送李太保知儀州¶
　　送西京簽判王著作¶
<pb:KR4d0073_SBCK_024-1b>¶
　　　送劉貢父赴秦州清水¶
　　　送純甫如江南¶
　　　送郊社朱兄除郞東歸¶
　　　送沈康知常州¶
　　　安豐張令修芍陂¶
　　　送復之屯田赴成都¶
　　　送經臣富順寺丞¶
　　　送張卿致仕¶
　　　送梅龍圖¶
　　　送李祕校南歸¶
　　　送蕭山錢著作¶
　　　送靈仙裵太博¶
<pb:KR4d0073_SBCK_024-2a>¶
　　　送趙爕之蜀永康簿¶
　　　酬吳季野見寄¶
　　　和平甫寄陳正叔¶
　　　送王大卿致政歸江陵¶
　　　送叔康侍御¶
　　　寄朱昌叔¶
　　　九日登東山寄昌叔¶
　　　到舒次韻荅平甫¶
　　　舒州七月十七日雨¶
　　　次韻荅丁端州¶
　　　荅劉季孫¶
　　　次韻酬王太祝¶
<pb:KR4d0073_SBCK_024-2b>¶
　　　寄吳成之¶
　　　寄曾子固¶
　　　至開元僧舎上方次韻舎弟二月一日之作¶
　　　寄王回深甫¶
　　　次韻荅彦珍¶
　　　寄闕下諸父兄兼示平甫兄弟¶
　　　　金明池¶
宜秋西望碧參差憶看鄕人禊飮時斜倚水開花有¶
思緩隨風轉栁如癡青天白日春常好綠髮朱顔老¶
自悲跋馬未堪塵滿眼夕陽偷理釣魚絲¶
　　　　葛溪驛¶
缺月昬昬漏未央一燈明㓕照秋牀病身最覺風露¶
<pb:KR4d0073_SBCK_024-3a>¶
早歸夢不知山水長坐感歲時歌慷慨起看天地色¶
淒涼鳴蟬更亂行人耳正抱踈桐葉半黃¶
　　　　泛舟青溪入水門登高齋奉呈康叔¶
簿領紛紛惜此時起携佳客散沈迷十圍但見諸營¶
栁九曲難㝷故國溪牽埭欲隨流水逺放船終礙畫¶
橋低子猷清興何曾盡想憶高齋更一躋¶
　　　　爲裴使君賦擬峴臺¶
君作新臺擬峴山羊公千載得追攀歌鍾殷地登臨¶
處花木移春指顧間城似大隄來宛宛溪如清漢落¶
潺潺時平不比征吳日緩帶尤宜向此閑¶
　　　　送李才元校理知卭州¶
朝廷孝治稱今日鄕郡榮歸及壯時關吏相呼迎印¶
<pb:KR4d0073_SBCK_024-3b>¶
綬里兒爭出望旄麾北堂巳足誇三釡南畒當今識¶
兩歧獨我尚留眞有命天於人欲本無私¶
　　　　送張頡仲舉知奉新¶
故人爲邑士多稱繇賦寛賖獄訟平老吏閉門無重¶
糈荒山開隴有新粳方揮玉塵日邊坐又結銅章天¶
外行此去料君歸不久挾材如此即名卿¶
　　　　張劒州至劒一日以新憂罷¶
客舎飛塵尚滿韀却㝷東路想茫然白頭反哺秦烏¶
側流血思歸蜀鳥前今日相逢知悵望幾時能到與¶
留連行看萬里雲西去倚馬春風不忍鞭¶
　　　　次韻子履逺寄之作¶
飄然逐客出都門士論應悲玉石焚高位紛紛誰得¶
<pb:KR4d0073_SBCK_024-4a>¶
志窮途往往始能文柴桑今日思元亮天禄何時召¶
子雲直使聲名傳後世窮通何必較功勲¶
　　　　送李太保知儀州¶
北平上谷當時守氣略人推李廣優還見子孫持漢¶
節欲臨關塞撫羌酋雲邊鼔吹應先喜日下旌旗更¶
少留五字亦君家世事一吟何以稱來求¶
　　　　送西京簽判王著作¶
兒曹曽上洛城頭尚記淸波遶驛流却想山川常在¶
夢可憐顔髮巳驚秋辟書今日看君去著籍長年歎¶
我留三十六峯應好在寄聲多謝欲來遊¶
　　　　送劉貢父赴秦州清水¶
劉郞高論坐嘘枯幕府調聏用緒餘筆下能當萬人¶
<pb:KR4d0073_SBCK_024-4b>¶
敵腹中嘗記五車書聞多望士登天祿知有名臣薦¶
子虚且復弦歌窮塞上秪應非晩召相如¶
　　　　送純甫如江南¶
青溪看汝始蹁躚兄弟追隨各少年壯爾有行今納¶
婦老吾無用亦求田初來淮北心常折却望江南眼¶
更穿此去還知苦相憶歸時快馬亦須鞭¶
　　　　送郊社朱兄除郞東歸¶
手持官牒出神臯迎客遥知賀酒醪照映里門非白¶
屋欺凌春草有青𫀆宦遊雖晩何妨久餓顯從來不¶
必高孝友父兄家法在想能清白遺兒曹¶
　　　　送沈康知常州¶
作客蘭陵迹巳陳爲傳謡俗記州民溝塍半廢田疇¶
<pb:KR4d0073_SBCK_024-5a>¶
薄㕑傳相仍市井貧常恐勞人輕白屋怱逢佳士得¶
朱輪慇懃話此還惆悵最憶荆溪兩岸春¶
　　　　安豐張令修芍陂¶
桐鄕振廩得周旋芍水修陂道路傳目想僝功追往¶
事心知爲政似當年魴魚鱍鱍歸城市秔稻紛紛載¶
酒船楚相祠堂仍好在勝遊思爲子留篇¶
　　　　送復之屯田赴成都¶
槃礴西南江與岷石犀金馬世稱神桑麻接畛餘無¶
地錦繡連城別有春結綬相隨通籍久推車此去辟¶
書新知君不爲山川險便忘吾家叱馭人¶
　　　　送經臣富順寺丞¶
故人爲縣楚江邊海角猶聞政事傳萬井巳安如赤¶
<pb:KR4d0073_SBCK_024-5b>¶
子一麾今去上青天應開醉眼酴&KR2573;下莫起歸心杜¶
宇前報主代親俱有地幾人忠孝似君全¶
　　　　送張卿致仕¶
子房籌策漢時功身退超然慕赤松餘烈尚能開後¶
世高材今復繼前蹤執鞭始負平生願操几何知此¶
地逢竊食一官慚未艾緒言方賴賜從容¶
　　　　送梅龍圖¶
子眞家世子雲鄕風力才華豈易當回首古人多隱¶
約致身今日獨輝光謨明久合分三府治劇聊須試¶
一方從此政成何所報百城無事秪耕桑¶
　　　　送李祕校南歸¶
四十青衫更旅人悠悠飢馬傍沙塵久留上國言空¶
<pb:KR4d0073_SBCK_024-6a>¶
冨却走南州食轉貧自作詩書能見志應知時命不¶
關身江湖勝事從今數肯但悲歌寂寞濵¶
　　　　送蕭山錢著作¶
才高諸彦故無嫌兄弟同時舉孝廉東觀外除方墨¶
綬西州相見巳蒼髯靈胥引水清穿市神禹分山翠¶
入簾好去弦歌聊自慰郡人誰敢慢陶濳¶
　　　　送靈山裴太博¶
一官留隱太常中生事蕭然信所窮有力尚期當世¶
用無求今見古人風邅廻舊學皆殘藁邂逅相看各¶
老翁他日卜居何處好溪山還欲與君同¶
　　　　送趙燮之蜀永康簿¶
蜀山萬里一青𫀆石棧天梯箠轡高多學佀君寧易¶
<pb:KR4d0073_SBCK_024-6b>¶
得小官於此亦徒勞行追西路聊班草坐憶南州欲¶
夢刀他日寄聲能問我應從錦水至江臯¶
　　　　酬吳季野見寄(時𬒳召來詩/以賈誼見方)¶
漫披陳蠹學經綸捧檄生平秪爲親聞道不先從事¶
早課功無狀取官頻豈堪置足青冥上終欲回身寂¶
寞濵俯仰謬恩方自歉慙君將比洛陽人¶
　　　　和平甫寄陳正叔¶
強行南仕莫辭勤聞說田園巳曠耘縱使一區猶有¶
宅可能三月尚無君且同元亮傾罇酒更與靈均續¶
舊文此道廢興吾命在世間滕口任云云¶
　　　　送王太卿致政歸江陵¶
九卿𥘉命亞三司朝吏相瞻得老師南闕便還新印¶
<pb:KR4d0073_SBCK_024-7a>¶
綬東舟只載舊書詩漢庭餞客無佳句越水歸装有¶
冨貲回首千年見踈范共疑今事勝當時¶
　　　　送叔康侍御¶
詔取名郎入憲臺此時方急濟時才聖聦應巳虚心¶
待姦黨寧無側目猜白筆豈知權可畏皁囊還請上¶
親開佇聞讜論能醫國飛報頻隨驛騎來¶
　　　　寄朱昌叔¶
清江浸浸遶城流尚憶城邊繫小舟射虎未能隨李¶
廣割雞空欲戲言游雲埋塞路驚塵合霜入春風滿¶
鬢愁此日君書苦難得漫多鴻鴈起南洲¶
　　　　九日登東山寄昌叔¶
城上啼烏破寂寥思君何處坐岧嶤應須綠酒醻黃¶
<pb:KR4d0073_SBCK_024-7b>¶
菊何必紅裙弄紫簫落木雲連秋水渡亂山煙入夕¶
陽橋淵明久負東籬醉猶分低心事折腰¶
　　　　到舒次韻荅平甫¶
夜別江船曉解驂秋城氣象亦潭潭山從樹外青爭¶
出水向沙邊綠半涵行問嗇夫多不記坐論公瑾少¶
能談只愁地僻無賔客舊學從誰得指南¶
　　　　舒州七月十一日雨¶
行看野氣來方勇卧聽秋聲落竟慳淅瀝未生羅豆¶
水蒼忙空失皖公山火耕又見無遺種肉食何妨有¶
厚顔巫祝萬端曽不救只疑天賜雨工閑¶
　　　　次韻荅丁端州¶
莫嗟荒僻又離羣且喜風謡嶺北聞銅柱雖然蠻徼¶
<pb:KR4d0073_SBCK_024-8a>¶
接竹符還是漢家分春書來逐衡陽鴈秋騎歸看隴¶
首雲相見會知南望苦病骸今佀沈休文¶
　　　　荅劉季孫¶
偶著儒冠敢陋今自憐多負少時心輊軒已任人前¶
後揭厲安知世淺深挾筴有思悲慷慨負薪無力病¶
侵淫愧君綠綺虚投贈更覺貧家報乏金¶
　　　　次韻酬王太祝¶
塵土波瀾不自期飄然身與願相違衰根要路知難¶
植病羽長年欲退飛高論已嗟能聽少力行還恨賦¶
材微慚君俊少今知我一見心如客得歸¶
　　　　寄吳成之¶
綠髮溪山笑語中豈知翻手兩成翁辛夷屋角摶香¶
<pb:KR4d0073_SBCK_024-8b>¶
雪躑躅岡頭挽醉紅想見舊山茅徑在近隨今日板¶
輿空渭陽車馬嗟何及榮祿方當與子同¶
　　　　寄曽子固¶
斗粟猶慙報禮輕敢嗟吾道獨難行脫身負米將求¶
志戮力乗田豈爲名高論幾爲衰俗廢壯懷難值故¶
人傾荒城回首山川隔更覺秋風白髮生¶
　　　　至開元僧舎上方次韻舎弟二月一日之¶
　　　　作¶
溪谷濺濺嫰水通野田高下綠蒙茸和風滿樹笙簧¶
雜霽雪兼山粉黛重萬里有家歸尚隔一㕓無地去¶
何從傷春故欲西南望廻首荒城已暮鍾¶
　　　　寄王回深甫¶
<pb:KR4d0073_SBCK_024-9a>¶
少年倐忽不再得後日歡娯能幾何顧我靣顔衰更¶
早憐君身世病還多牎間暗淡月含霧船底飄颻風¶
送波一寸古心俱未試相思中夜起悲歌¶
　　　　次韻荅彦珍¶
手得封題手自𨳩一篇美玉綴玫瑰衆知圓媚難論¶
報自顧窮愁敢角才君卧南陽惟畎畒我行西路亦¶
風埃相逢不必嗟勞事尚欲𢋫歌詠起哉¶
　　　　寄闕下諸父兄兼示平甫兄弟¶
父兄爲學衆人知小弟文章亦自竒家勢到今宜有¶
後士才如此豈無時久聞陽羡溪山好頗與淵明性¶
分宜但願一門皆貴仕時將車馬過茆茨¶
<pb:KR4d0073_SBCK_024-9b>¶
臨川先生文集卷第二十四¶

# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:40.444522
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 57
#+PROPERTY: FILE SB04n0482-057臨川先生文集-卷第五十七.
<pb:KR4d0073_SBCK_057-1a>¶
臨川先生文集卷第五十七¶
　表¶
　　　辭免叅知政事表¶
　　　除叅知政事謝表¶
　　　辭免平章事監修國史表二道¶
　　　除平章事監修國史謝表¶
　　　遷入東府賜　御筵謝表¶
　　　觀文殿學士知江寧府謝上表¶
　　　辭免除平章事昭文館大學士表二道¶
　　　除平章事昭文館大學士謝表¶
　　　辭免左僕射表二道¶
　　　除左僕射謝表¶
<pb:KR4d0073_SBCK_057-1b>¶
　　　辭免使相判江寧府表二道¶
　　　除集禧觀使乞免使相表¶
　　　進聖節功德䟽右語四¶
　　　　辭免叅知政事表¶
臣某言伏奉制命特授臣右諫議大夫叅知政事餘¶
如故者才薄望輕恩隆責重敢縁聦聽冒進忱辭(中/謝)¶
竊以建用宗工與圖大政以人賢否爲世盛衰矧休¶
運之有開須偉材而爲輔豈容虚受以誤明揚如臣¶
者承學未優知方尤晚　先朝備位每懷竊食之慙¶
故里服喪重困采薪之疾　皇帝陛下紹膺皇統俯¶
記孤忠付之方面之權還之禁林之地固巳人言之¶
可畏豈云國論之敢知忽&KR0013;寵靈滋懷媿恐伏望¶
<pb:KR4d0073_SBCK_057-2a>¶
皇帝陛下考愼所與燭知不能許還謬恩以允公議¶
庶少安於鄙分無甚累於聖時臣無任¶
　　　　除叅知政事謝表¶
承弼之任賢智所難顧惟缺然何以堪此仰膺成命¶
弗獲固辭(中謝)竊以古先哲王考愼厥輔皆有一德¶
用成衆功伏惟　皇帝陛下含獨見之明踐乆安之¶
運甫終諒闇將大施爲宜得偉人與圖庶政如臣者¶
徒以承學粗知義方本無它長可備官使退安私室¶
自絶榮塗旣&KR0018;采薪之憂因逃竊位之責大明繼燭¶
正路宏開付以蕃宣還之侍從清閒之宴或賜開延¶
淺陋所聞毎蒙知&KR0324;以爲奉令承敎庶幾無尤至於¶
當軸處中良非所稱寵光曲&KR0013;震媿交懷此蓋伏遇¶
<pb:KR4d0073_SBCK_057-2b>¶
皇帝陛下德懋旁求志存逺舉隆寛盡下故忠良有¶
以輸心公聽並觀故讒慝不能肆志矧睿謀之天縱¶
方聖治之日躋思稱所蒙敢忘自竭逺猷經國雖或¶
媿於前修直道事君期不隳於素守臣無任¶
　　　　辭免平章事監修國史表¶
材薄位高恩隆責重輙敷悃款仰瀆睿明(中謝)臣聞¶
大有爲之君必考愼厥相趣舎施設相與如一乃能¶
協濟功治永綏黎元伏惟唐虞三代之迹滅熄乆矣¶
天錫　皇帝陛下以上聖之才修身齊家外正天下¶
典謨所紀風雅所歌以今揆古未有慙德宜求碩輔¶
朝夕左右率勵衆志輔成太平如臣區區孤陋淺拙¶
知學以爲巳而昧於趣時聞以道事君而謬於合衆¶
<pb:KR4d0073_SBCK_057-3a>¶
與聞大政已積疵瑕伏望　皇帝陛下量能賦任使¶
無譴尤追還誤恩以協公議臣無任¶
　　　　二¶
臣某言臣近上表辭免恩命伏蒙　聖慈特降批答¶
不允者天地之施厚矣不貲螻蟻之情微而未逹重¶
煩奬訓彌集震兢(中謝)臣聞論德序官明主所以御¶
世度能就位忠臣所以事君臣偶以薄材過私榮禄¶
雖以&KR0162;軀而自誓顧於諉上而多慙竊觀聖制之所¶
以襃揚終非朽質之所能副稱矧叨任遇稍歷歲時¶
必欲詭責其後勲謂宜考觀於巳事今内或怵竒衺¶
之俗無喻德宣譽之忠外或扇茍簡之風有犯令陵¶
政之悖百姓以安平無事之時而未免流離餓莩四¶
<pb:KR4d0073_SBCK_057-3b>¶
夷以衰弱僅存之𫝑而猶能跋扈飛揚　皇帝陛下¶
以聖人之高材有天下之利𫝑憂勤巳積功化未昭¶
此亦由臣陳力就列以來不能助國立經陳紀之故¶
方謀自弛以謝素餐豈意誤恩更加崇秩誠憂官謗¶
能上累於明時所望天慈遂敕還於新命庶以通賢¶
者之路且又協衆人之言臣無任¶
　　　　除平章事監修國史謝表¶
臣某言伏奉　恩命特授金紫光禄大夫行尚書禮¶
部侍郎同中書門下平章事監修國史上柱國進封¶
開國公加食邑一千戸實封四百戸仍賜推忠協謀¶
佐理功臣㝷具表陳免蒙批答不允仍斷來章者揚¶
于大廷寵以高位歸之翊戴之重諉之宰制之平聖¶
<pb:KR4d0073_SBCK_057-4a>¶
心方愼於旁求小巳知難於上稱(中謝)臣聞人君代¶
天而理物人臣資父以事君然而君臣之大義有方¶
非&KR0002;父子之至恩無間須倡而後和則誠意每患於¶
難通不入而後量則忠力或嫌於自獻唯成湯之聽¶
伊尹與傅&KR0003;之遇高宗皆以䟽逺而相求何其親厚¶
之獨至蓋所趣非由於二道故所爲&KR0002;出於一身夫¶
豈于越夷貉之異心是謂元首股肱之同體二臣旣¶
以此獲展事君之義兩君亦以此得成理物之功茍¶
非其人孰與於此臣受材單寡逢運休明初渉獵於¶
藝文稍扳縁於禄仕曩塵近侍積媿空餐悲遽隔於¶
庭闈分長依於丘壠俄值纂承之慶繼叨收召之榮¶
責以論經尚少知於訓詁使之與政曽莫助於猷爲¶
<pb:KR4d0073_SBCK_057-4b>¶
矧以拙直而見知遂爲姦回之所忌伏遇　皇帝陛¶
下納之以天地之量照之以日月之明數加&KR0324;勵之¶
恩每辨讒誣之巧重遭&KR0114;相申敕備官終遜避之無¶
繇更兢慙於非據伏惟　皇帝陛下樂古訓之𫉬而¶
忘其勢惡邪辭之害而斷以心勿貳於任賢務本以¶
除惡使萬&KR0022;有共惟帝臣之志萬姓有一哉王心之¶
言則進無求名之私退有補過之善臣之願也天實¶
臨之臣無任¶
　　　　遷入東府賜　御筵謝表¶
伏奉差中使傳宣今月七日辰時三刻遷入新府并¶
借宫軍就賜御筵者恩厚不貲誠優賢之務稱頑冥¶
無似欲報國而知難(中謝)臣等過以凡材並膺殊選¶
<pb:KR4d0073_SBCK_057-5a>¶
乆壅賢路上孤聖時伏惟　皇帝陛下謀德在容求¶
仁以恕謂　臣方宣勞於王室則上主當加恤其私¶
家發使禁闈之中視圖魏闕之下取材置臬一皆斷¶
於睿謀成事告功初不煩於宰旅重紆衡蓋周視庭¶
除申以中人喻之良月使及日辰之&KR0123;即于堂寢之¶
安輟車府之傍牽載其帑重移饔官之亨割侑以鼓¶
歌歡更逮於邇臣寵巳加於小已隂陽或謬未知燮¶
理之方風雨其除徒賴帡幪之賜臣無任¶
　　　　觀文殿學士知江寧府謝上表¶
臣某言伏奉　制命授臣觀文殿學士吏部尚書知¶
江寧軍府事臣已於六月十五日到任訖乆妨賢路¶
上&KR0018;聖時茍逃放殛之刑更濫襃揚之典逸其犬馬¶
<pb:KR4d0073_SBCK_057-5b>¶
將盡之力寵以丘墓所&KR0009;之&KR0022;仰荷恩私皆踰分願¶
(中謝)臣操行不足以恱衆學術不足以趣時獨知義¶
命之安敢望功名之㑹值遭興運摠領繁機惟睿廣¶
之日躋顧卑凡而坐困秋水方至因知海&KR0002;之難窮¶
大明旣升豈宜爝火之弗熄加以精力耗於事爲之¶
衆罪戾積於歲月之多雖恃含垢之寛終懷覆餗之¶
懼伏蒙　陛下志存善貸爲在曲成記其事國之微¶
誠閔其𥸤天之至懇撓黜幽之常法示從欲之至仁¶
經體賛元廢任莫追於旣往承流宣化收功尚冀於¶
方來臣無任¶
　　　　辭免除平章事昭文館大學士表¶
臣某言爲君所艱尤愼厥與命相不善將壞于成矧¶
<pb:KR4d0073_SBCK_057-6a>¶
當責實之時敢替知難之義(中謝)臣知不足以及逺¶
學不足以窮深比誤國恩甞尸宰事初無薄効稱萬¶
一之襃揚止有多言煩再三之辨釋終逃譴負實頼¶
保全恭惟　皇帝陛下若古以堯之欽明御今以禹¶
之勤儉矜修積美山無一簣之虧因任致隆臺存九¶
層之累小大祗若遐邇允懷畬而不菑雖或許其繼¶
事灌以旣雨豈不昧於知時況惟疲曵之餘過重休¶
明之累且用人而過矣固不免於敗材茍改命而當¶
焉亦何嫌於反汗敢期　聖哲俯亮愚忠¶
　　　　二¶
臣某言臣近上表辭免恩命伏蒙　聖慈特降批荅¶
不允者愚誠盡布所冀矜從聖志未移申加&KR0324;訓輙¶
<pb:KR4d0073_SBCK_057-6b>¶
守可辭之義更干難犯之威(中謝)臣聞冢宰之於周¶
則曰統百官而均四海丞相之於漢亦以附百姓而¶
撫四夷位尊則自古以然材薄則其何能稱臣之所¶
守未有以過人臣之所知又不足盡物姑使承流宣¶
化託備蕃維或令補闕拾遺追叅侍從尚能罄竭小¶
&KR0024;緒餘&KR0002;乃秉操鈞衡承輔樞極仰陪休運俯稱具¶
瞻事巳試而可知力弗能而當止茍不量鼎實之所¶
任必且致棟橈於斯時伏望　皇帝陛下隨其器能¶
付以職事圖惟大任改命上材則熒爝末光不獲干¶
時之咎榱楹近用亦叅搆厦之功¶
　　　　除平章事昭文館大學士謝表¶
臣某言伏奉　制命特授臣同中書門下平章事昭¶
<pb:KR4d0073_SBCK_057-7a>¶
文館大學士兼譯經潤文使加食邑一千戸食實封¶
四百戸仍改賜推忠協謀同德佐理功臣㝷具表陳¶
免蒙降批答不允仍斷來章者承流宣化方虞失職¶
之誅經體賛元更悞選賢之舉(中謝)臣竊惟人物之¶
㑹通常寡實以君臣之遇合至難自匪同聲氣之求¶
孰能偕功名之享伏惟　皇帝陛下天縱大聖人與¶
成能乗百年乆安之機飭千歲積壞之蠱士誠服矣¶
而持禄養交之習未殄民允懷矣而樂事勸功之志¶
未純近或長阨而仁義之澤未流逺或虚僑而道德¶
之威未立宜選於衆舉格于皇天之材使曁乃僚纉¶
迪我高后之事冀勝所任以濟斯時而臣蚤見知於¶
隱約之中乆獨立於傾摇之上勲庸弗效恩禮更加¶
<pb:KR4d0073_SBCK_057-7b>¶
託備外藩俯鄰朞歲遂叨詔&KR0324;還冠宰司自視羇單¶
所懷蹇淺方古耕築則有其陋爲世聘求則無其賢¶
然以投老之軀而遭難值之運茍貪歲月趣就㳙埃¶
且上之施旣光則下之報宜厚與之勠力仰承睿知¶
之臨罔不同心俯賴忠良之協誓殫䟽拙圖稱休明¶
臣無任¶
　　　　辭左僕射表¶
臣某言近累具劄子辭免恩命伏蒙　聖慈特賜詔¶
書不允者賞典越踰訓辭稠疊渙汗所&KR0013;是爲至榮¶
朽材難勝更以多懼輙輸危悃敢冒威尊(中謝)竊以¶
左相位崇東臺地要雖置貟而乆曠蓋授任之常難¶
臣晚值　聖時乆妨賢路奉揚成命螡力困於&KR0018;山¶
<pb:KR4d0073_SBCK_057-8a>¶
敷釋微言蠡智窮於測海方譴何之爲畏豈寵&KR0324;之¶
敢圖忽此兼叨夐無前比深惟淺薄仰累休明伏望¶
聖慈俯昭愚款斷從公論追寢誤恩豈惟私義之獲¶
安實亦物情之歸允臣無任¶
　　　　二¶
臣某言近具表辭免恩命伏蒙　聖慈特降批答不¶
允者恩言狎至鄙守難移敢冒德威更陳私義(中謝)¶
竊以高秩厚禮以疇莫盛之勲勞綿力薄材豈稱非¶
常之爵寵人之所畏物有固然臣議行見知而渉世¶
多爲衆毀論材受任而居官無以自昭顧惟屈首受¶
書幾至殘生傷性逮承　聖問乃知北海之難窮比¶
釋微言更悟南箕之無實䟽榮特異揣分非宜茍叨¶
<pb:KR4d0073_SBCK_057-8b>¶
昧以自安懼譴尤之隨至伏望　皇帝陛下俯矜危¶
拙曲賜全安不以反汗之小嫌爲能累國則是&KR0162;軀¶
之大節實在報君臣無任¶
　　　　除左僕射謝表¶
臣某言伏奉　制命特授臣尚書左僕射兼門下侍¶
郎同中書門下平章事昭文館大學士兼譯經潤文¶
使加食邑一千戸食實封四百戸臣累具辭免伏蒙¶
聖慈特降批答不允仍斷來章者貳令中臺兼官左¶
省惟時遴選蓋甞乆曠而弗除忽此叨居顧豈微勞¶
之可稱陪敦厥邑敷告于廷是皆至榮難以虚辱(中/謝)¶
竊以經術造士實始盛王之時僞&KR0003;誣民是爲衰世¶
之俗蓋上無躬敎立道之明辟則下有私學亂治之¶
<pb:KR4d0073_SBCK_057-9a>¶
姦氓然孔氏以羇臣而興未喪之文孟子以游士而¶
承旣没之聖異端雖作精義尚存逮更煨燼之災遂¶
失源流之正章句之文勝質傳注之博溺心此淫辭¶
詖行之所由昌而妙道至言之所爲隱篤生　上主¶
純佑下民成能協乎人謀將聖出乎天縱作於心而¶
害事放斥幾殫通於道以治官延登旣衆尚懼膠庠¶
之黎獻未昭典籍之群疑乃集師儒具論科指繕書¶
來上襃典俯加臣趣操弗高知識尤淺少甞勤苦但¶
爲裘氏之吟晚更耄衰豈免輪人之議初備使令之¶
乏即知稱愜之難敢意誤恩獨當殊&KR0324;此蓋伏遇¶
皇帝陛下以化民成俗爲事故急在誨人以尊德樂¶
道爲懷故易於縻爵因忘固陋特假龍光祗服訓辭¶
<pb:KR4d0073_SBCK_057-9b>¶
深惟報禮雖無博學對揚稽古之鴻名庶以雅言助¶
廣右文之美化臣無任¶
　　　　辭免使相判江寧府表¶
臣某言伏奉　制命特授檢校太傅依前尚書左僕¶
射同中書門下平章事使持節都督洪州諸軍事充¶
鎭南節度管内觀察處置使判江寧府加食邑一千¶
戸食實封四百戸仍改賜推誠保德崇仁翊戴功臣¶
者恩典有加事勞弗稱陳力況難於黽勉輸情終冀¶
於矜哀(中謝)伏念臣晚出窮郷首陪興運恕心量巳¶
雖知容𦞃之易安營職趣時更似絶筋而稱力旣及¶
眊衰而成疾重遭憂釁以傷生姑欲&KR0024;完唯當休愒¶
&KR0002;任州藩之&KR0009;仍兼將相之崇是爲擇地以自營非¶
<pb:KR4d0073_SBCK_057-10a>¶
復𥸤天之素志伏望　皇帝陛下追還渙號俯徇愚¶
衷許守本官退依先壟儻憐積歲叅大議於廣朝或¶
賜誤恩食舊勞於外觀尚繄眷&KR0324;非敢干祈臣無任¶
　　　　二¶
臣某言近具表辭免恩命伏蒙　聖慈批答不允者¶
寵私未慭更加襃勉之恩分義所存敢冒叨貪之恥¶
(中謝)伏念臣江湖一介特荷聖知帷幄七年再陪國¶
論乆居亢滿所以深懼災危積致衰疲所以懇辭機¶
要&KR0002;猶尸將相之厚禄且復殿方面之大&KR0022;則是於¶
惡盈之時欲富而弗止以宣力之地養痾而自營¶
聖慈雖或優容官謗何由解免伏望　皇帝陛下俯¶
垂念聽特賜矜從使盛世無虚授之嫌孤臣有少安¶
<pb:KR4d0073_SBCK_057-10b>¶
之幸臣無任¶
　　　　除集禧觀使乞免使相表¶
臣某言近具表乞以本官充使伏蒙　聖慈特降詔¶
書不允者愚誠屢黷方負憂兢聖聽未移更加奬勵¶
顧仰關於國體敢終冒於天威(中謝)伏念臣頃汙近¶
司乆虚大受晚罹疾疢自當辭禄而里居尚恃眷憐¶
故敢祈恩而家食將相之爲重&KR0009;朝野之所具瞻&KR0002;¶
免於事任之勞而尸此名器之寵在昔之茂勲明德¶
尚莫敢居如臣之綿力薄材豈宜非據伏望　皇帝¶
陛下俯矜危懇追寢誤恩豈惟私義之所安是固物¶
情之衆允臣無任¶
　　　　進聖節功德䟽右語¶
<pb:KR4d0073_SBCK_057-11a>¶
臣竊以紹皇䇿以降神千齡莫擬歸寳坊而獻福萬¶
㝢惟均矧荷眷之特殊固輸誠之獨至伏願三靈協¶
祐十力證知常儲有羡之祥永御無疆之曆臣無任¶
　　　　二¶
臣竊以星虹獻瑞實啓聖於嘉時鍾唄乞靈敢歸誠¶
於妙道伏願備膺多福大庇群生人永恬愉之安物¶
無疵癘之苦天枝彌茂神睠具依臣無任¶
　　　　三¶
臣竊以誕降聖神適天人之嘉㑹䖍祈祉福乃臣子¶
之至情伏願萬寳偕昌三靈協慶永御無疆之寳歷¶
丕承未艾之閎休臣無任¶
　　　　四¶
<pb:KR4d0073_SBCK_057-11b>¶
臣伏以握符踐運與時物以偕昌歸德謝生在情文¶
而莫稱敢憑慈祐申祝壽祺伏願　皇帝陛下筭比¶
天崇業侔地富常御華胥之至樂永錫皇極於黎元¶
臣無任¶
臨川先生文集卷第五十七¶

# -*- mode: mandoku-view -*-
#+TITLE: 臨川文集
#+DATE: 2015-09-23 10:20:23
#+PROPERTY: JUAN 71

¶
<md:KR4d0073_SBCK_071-1a>¶
<pb:KR4d0073_WYG_071-1a>
欽定四庫全書
　臨川文集巻七十一¶　　　宋　王安石　撰

　　雜著¶
　　　先大夫述(并集序附/)¶
　　　題王逢原講孟子後¶
　　　許氏世譜¶
　　　傷仲永¶
　　　同學一首别子固
<pb:KR4d0073_WYG_071-1b>
　　　書瑞新道人壁¶
　　　讀孟嘗君傳¶
　　　讀柳宗元傳¶
　　　讀江南錄¶
　　　書李文公集後<md:KR4d0073_SBCK_071-1b>¶　　　書刺客傳後¶
　　　孔子世家議¶
　　　書洪範傳後
<pb:KR4d0073_WYG_071-2a>
　　　題張忠定書¶
　　　題燕華仙傳¶
　　　書金剛經義贈吳珪¶
　　　與妙應大師說¶
　　　題旁詩(仲子正字/)¶
　　　　先大夫述¶
王氏其先出太原今為撫州臨川人不知始所以徙¶其
後有隐君子某生某以子故贈尚書職方員外郎¶職方
<pb:KR4d0073_WYG_071-2b>
生衛尉寺丞某公考也公諱某始字捐之年十<md:KR4d0073_SBCK_071-2a>¶七以文
干張公詠張公竒之改字公舜良祥符八年¶得進士第
為建安主簿時尚少縣人頗易之既數月¶皆畏翕然令
頼以治甞疾病闔縣為禱祠縣人不時¶入稅州咎縣公
曰孔目吏尚不時入稅貧民何獨為¶邪即與校至府門
取孔目吏以歸杖二十與之期三¶日盡期民之稅亦無
不入自將已下皆側目為判官¶臨江軍守不法公遇事
輒据爭之以故事一政吏為¶文書謾其上至公輒閣軍
<pb:KR4d0073_WYG_071-3a>
有蕭灘號難度以腐船度¶輒返吏呼公為判官灘云豪
吏大姓至相與出錢求¶轉運使下吏出公領新淦縣縣
大治今三十年吏民¶稱説如公在改大理寺丞知廬陵
縣又大治移知新¶繁縣改殿中丞到縣條宿姦數人上
府流惡處自餘<md:KR4d0073_SBCK_071-2b>¶一以恩信治之嘗歴歳不笞一人知韶
州改太常博¶士尚書屯田貟外郎夷越無男女之别前
守類以為¶俗然即其得可已皆弗究公曰同是人也不
可瀆其¶倫夫所謂因其俗者豈謂是邪凡有萌蘖一切
<pb:KR4d0073_WYG_071-3b>
擿矜¶窮治之時未㡬男女之行于市者不敢一塗胡先
生¶瑗為政範亦掇公此事部縣翁源多虎公教捕之民¶
言虎自斃者五令斷虎頭輿致州為頌以獻公麾輿¶者
出以頌還令其不喜恠不以其道説之不説也如¶此蜀
効忠士屯者五百人代不到謀叛韶小州即有¶變無所
可枝梧佐吏始殊恐公不為動獨捕其首五¶人即日斷
流之䕶出之界上劫佐吏固爭請付獄既¶而聞其徒謀
若以首赴獄當夜劫之以叛衆乃愈服<md:KR4d0073_SBCK_071-3a>¶公完營驛倉庫
<pb:KR4d0073_WYG_071-4a>
建坊道隨所施設有條理長老言自¶嶺海服朝廷為吾
置州守未有賢公者丁衛尉府君¶憂服除通判江寧府
閲兩將一以府倚公辦寳元二¶年二月二十三日以疾
棄諸孤官下享年四十六公¶於忠義孝友非勉也宦游
常奉親行獨西川以逺又¶法不聽在新繁未甞劇飲酒
歳時思慕哭殊悲其自¶奉如甚嗇者異時悉所有又貸
於人治酒食湏以娛¶其親無秋毫愛也人乃或以為奢
居未嘗怒笞子弟¶毎置酒從容為陳孝悌仁義之本古
<pb:KR4d0073_WYG_071-4b>
今存亡治亂之¶所以然甚適其自任以世之重也雖人
望公則亦然¶卒之官不充其材以夭嗚呼其命也母謝
氏以公故¶封永安縣君娶某氏封長夀縣君子男七人
女一人<md:KR4d0073_SBCK_071-3b>¶適張氏處兩人將以某月日𦵏某䖏子某等謹
撰次¶公事如右以求有道而文者銘焉以取信於後世¶
　　　　先大夫集序¶
君子於學其志未始不欲張而行之以致君下膏澤¶於
無窮唯其志之大故或不位於朝不位於朝而埶¶不足
<pb:KR4d0073_WYG_071-5a>
以自効則思慕古之人而作為文辭亦不失其¶所志也
二帝三王羣聖人之時賢俊並用雖窮處巖¶穴亦扳而
在髙位其志莫不得施而文之傳于後者¶少矣後之時
非古之時也人之不得志者常多而以¶文自傳者紛如
也先大夫少而博學及強年有仕進¶之望其志欲有以
為而遽沒其於文所不暇也一日¶諸子閱橐中乃得舊
歌詩百餘篇雖此不足盡識其<md:KR4d0073_SBCK_071-4a>¶志然諷詠情性其亦有
以助于道者不忍棄去也輒¶序次之嗚呼公之詩君子
<pb:KR4d0073_WYG_071-5b>
視之當自知矣不敢賛也¶
　　　　題王逢原講孟子後¶
逢原在常江隂時學者有問以孟子而逢原為之論¶說
是以如是其詳也未㡬而逢原卒故其書纔終於¶一篇
而考之時不同蓋其志猶未就也雖然觀其說¶亦足以
槩見之矣若逢原所謂見其進未見其止也¶其卒時年
二十八嗚呼惜哉逢原卒於嘉祐巳亥六¶月後七年講
義方行
<pb:KR4d0073_WYG_071-6a>
　　　　許氏世譜¶
伯夷神農之後也佐堯舜有大功賜姓曰姜其後見¶經
者四國曰申詩所謂申伯者是也曰吕書所謂呂<md:KR4d0073_SBCK_071-4b>¶侯者
是也曰齊曰許春秋内書齊侯許男是也周衰¶許男甞
從大侯侵伐㑹盟竟於春秋及後世復國而¶子孫以其
封姓然世傳有許由者堯以天下譲由由¶不受逃之箕
山箕山上葢有許由冢焉其事不見於¶經學者疑之或
曰由亡求於世者耳雖與之天下蓋¶不受也故好事者
<pb:KR4d0073_WYG_071-6b>
以云而由與伯夷其生後先所祖¶同不同莫能知也漢
興許氏侯者六人柏至侯盎宋¶子侯瘛嚴侯猜此三侯
者其始以將封而史不書其¶州里平恩侯廣漢博望侯
舜樂成侯延夀此三侯者¶同産昆弟也以外戚起於宣
元之世昌邑人也盎孫¶昌甞為丞相延夀及廣漢弟子
嘉嘗為大司馬至王¶莽敗許氏始皆失其封云後漢㑹
稽有許荆者循吏<md:KR4d0073_SBCK_071-5a>¶也許慎者以經術顯許峻者為易林
傳於世許楊者¶治鴻隙陂有徳於汝南汝南之民報祭
<pb:KR4d0073_WYG_071-7a>
焉許靖者避¶地交州後入蜀先主以為太傅與從弟劭
俱善論人¶物劭兄䖍亦知名世稱平輿淵有二龍焉慎
峻楊靖¶皆汝南人也許禇者家於譙以忠力事魏封侯
牟鄉¶許慈者家南陽入蜀父子為博士司馬晉時有許
攻¶者東陽人也徳行高察孝亷不起老於家其子曰生¶
亦有至性焉初許氏爵邑於周子孫播散四方有紀¶者
猶不乏焉至昌邑始大者間興於汝南其後祖髙¶陽者
為最盛然高陽之族不見其所始有據者仕魏¶歴校尉
<pb:KR4d0073_WYG_071-7b>
郡守生允為鎮北將軍允三子皆仕司馬晉¶竒司𨽻校
尉猛幽州刺史竒子遐侍中猛子式平原<md:KR4d0073_SBCK_071-5b>¶太守自允至
式皆知名允後五世詢司馬晉嘗召官¶之不起詢孫珪
為旌陽太守於齊珪生勇慧齊太子¶家令宂從僕射勇
慧生懋篤學以孝聞卒於梁為中¶庻子懋生亨為陳衛
尉卿嘗領史官次齊梁時事有¶子善心為之卒業是時
有許紹者善心族父也通守¶夷陵治有恩流户自歸數
十萬卒有勞於唐爵安陸¶郡公圉師欽寂欽明其後也
<pb:KR4d0073_WYG_071-8a>
圉師紹少子寛博有器¶幹别自封平恩勇與敬宗俱龍
朔中宰相欽寂謂紹¶曾大父也萬歲中帥師當契丹為
所敗執以如安東¶使説守者降至安東曰賊今且破㓕
公勉守無忘忠¶也契丹即殺之是歳弟欽明亦遇殺欽
明為涼州都¶督案行卒與突厥遇亦執使降至靈州顧
為庾言告<md:KR4d0073_SBCK_071-6a>¶守者所以破賊兄弟將兵一旦同以身狥邉
鄙賢者¶榮之敬宗者善心子也始以公開郡於高陽與
其孫¶令伯以文稱當世天寳之亂敬宗有孫曰逺與張
<pb:KR4d0073_WYG_071-8b>
廵¶以睢陽抗賊自以不及廵推廵為將而親為之下乆¶
之食巳盡煑茶紙以食猶堅守賊所以不得南向以¶睢
陽弊其鋒也卒與俱死者皆天下豪傑義士云唐¶亡
逺孫儒不義朱梁自雍州入于江南終身不出焉¶儒生
稠沈毅有信仕江南李氏參徳化王軍事稠生¶規好道
家言不以事自慁甞羇宣歙間聞㫄舍呻呼¶就之曰我
某郡人也察君長者且死願以骸骨屬君¶因指槖中黄
金十斤曰以是交長者規許諾敬負其¶骨千里并黄金
<pb:KR4d0073_WYG_071-9a>
置死者家家大驚愧之因請獻金如<md:KR4d0073_SBCK_071-6b>¶兒言以為許君夀
規不顧竟去於是聞者滋以規為¶長者卒𦵏池州後以
子故贈大理評事生遂逖迥三¶子遂善事母里母勵其
子輒曰汝獨不慚許伯通乎¶祥符中天子有事於泰
山加恩羣臣逖當遷讓其¶兄遂天子以遂試將作監主
簿遂子俞字堯言名¶能文章大臣屢薦之有與不合
者官以故不遂嘗知¶興國軍大冶縣縣人至今稱之俞
兩子均垍為進士逖¶字景山嘗上書江南李氏李氏嘆竒
<pb:KR4d0073_WYG_071-9b>
之以為崇文館¶校書郎歲終拜監察御史後復上書太
宗論邉事¶宰相趙普竒其意以為與已合知興元府
起鄼侯廢¶堰以利民治灃荆揚三州為盗者逃而去其
事兄如¶事父使妻事其長姒如事母故人無後為嫁其
女如<md:KR4d0073_SBCK_071-7a>¶已子有子五人恂黄州録事叅軍恢尚書虞部員
外¶郎怡今為太子中舍簽書淮南節度判官㕔公事元¶
今為江淮荆湖兩浙制置發運使平泰州海陵主簿¶五
人者咸孝友如其先人故士大夫論孝友者歸許¶氏元
<pb:KR4d0073_WYG_071-10a>
以國子博士發運判官七年遂為其使待制天¶章閣自
天子大臣莫不以為材其勞烈方在史氏¶記余故不論
而著其家行云迥字光逺其事母如伯¶通之孝事其兄
如景山之為弟也慷慨有大志少嘗¶仕李氏後不復仕
與其兄俱𦵏顔村有子㑹為進士¶方壯時亦慨然好議
天下事今為太廟齋郎臨川王¶某曰余譜許氏自據以
下其緒傳始顯焉然自許男¶見於周其後數封而有紀
之子孫多焉攷是論之夫<md:KR4d0073_SBCK_071-7b>¶伯夷之所以佐其君治民余
<pb:KR4d0073_WYG_071-10b>
讀書未嘗不喟然嘆思¶之也傳曰盛徳者必百世祀若
伯夷者葢庶㡬焉彼¶其後世忠孝之良亦使之遭時沐
浴舜禹之間以盡¶其材而與夫蘷臯羆虎之徒俱出而
馳焉其孰能概¶之耶¶
　　　　傷仲永¶
金谿民方仲永世𨽻耕仲永生五年未嘗識書具忽¶啼
求之父異焉借㫄近與之即書詩四句并自為其¶名其
詩以飬父母收族為意傳一鄉秀才觀之自是¶指物作
<pb:KR4d0073_WYG_071-11a>
詩立就其文理皆有可觀者邑人竒之稍稍¶賔客其父
或以錢幣乞之父利其然也日扳仲永環¶謁於邑人不
使學予聞之也乆明道中從先人還家<md:KR4d0073_SBCK_071-8a>¶於舅家見之十
二三矣令作詩不能稱前時之聞又¶七年還自揚州復
到舅家問焉曰冺然衆人矣王子¶曰仲永之通悟受之
天也其受之人也賢於材人逺¶矣卒之為衆人則其受
於人者不至也彼其受之天¶也如此其賢也不受之人
且為衆人今夫不受之天¶固衆人又不受之人得為衆
<pb:KR4d0073_WYG_071-11b>
人而巳邪¶
　　　　同學一首别子固¶
江之南有賢人焉字子固非今所謂賢人者予慕而¶友
之淮之南有賢人焉字正之非今所謂賢人者予¶慕而
友之二賢人者足未嘗相過也口未嘗相語也¶辭幣未
甞相接也其師若友豈盡同哉予考其言行¶其不相似
者何其少也曰學聖人而已矣學聖人則<md:KR4d0073_SBCK_071-8b>¶其師若友必
學聖人者聖人之言行豈有二哉其相¶似也適然予在
<pb:KR4d0073_WYG_071-12a>
淮南為正之道子固子固不予疑也¶還江南為子固道
正之子固亦以為然予又知所謂¶賢人者既相似又相
信不疑也子固作懐友一首遺¶予其大略欲相扳以至
乎中庸而後已正之葢亦常¶云爾夫安驅徐行轥中庸
之庭而造於其堂舍二賢¶人者而誰哉予昔非敢自必
其有至也亦願從事於¶左右焉爾輔而進之其可也噫
官有守私有繫㑹合¶不可以常也作同學一首别子固
以相警且相慰云
<pb:KR4d0073_WYG_071-12b>
　　　　書瑞新道人壁¶
始瑞新道人治其衆於天童之景徳予知鄞縣愛其¶材
能數與之遊後新主此山之四年予自淮南來視<md:KR4d0073_SBCK_071-9a>¶蘓州
之積水卒事訪焉則新既死於某月某日矣人¶知與不
知莫不愴焉而予與之又乆以深宜其悲也¶夫新之材
信竒矣然自放於世外而人悼惜之如此¶彼公卿大夫
操治民之勢而能以利澤加焉則其生¶也榮其死也哀
不亦宜乎皇祐五年六月十五日臨¶川王某介甫題
<pb:KR4d0073_WYG_071-13a>
　　　　讀孟嘗君傳¶
世皆稱孟嘗君能得士士以故歸之而卒頼其力以¶脫
於虎豹之秦嗟乎孟嘗君特雞鳴狗盗之雄耳豈¶足以
言得士不然擅齊之強得一士焉宜可以南靣¶而制秦
尚何取雞鳴狗盗之力哉夫雞鳴狗盗之出¶其門此士
之所以不至也<md:KR4d0073_SBCK_071-9b>¶　　　　讀栁宗元傳¶
余觀八司馬皆天下之竒材也一為叔文所誘遂陷¶於
<pb:KR4d0073_WYG_071-13b>
不義至今士大夫欲為君子者皆羞道而喜攻之¶然此
八人者既困矣無所用於世徃徃能自強以求¶列於後
世而其名卒不廢焉而所謂欲為君子者吾¶多見其初
而巳要其終能毋與世俯仰以自别於小¶人者少耳復
何議彼哉¶
　　　　讀江南録¶
故散騎常侍徐公鉉奉太宗命撰江南録至李氏¶亡
國之際不言其君之過但以歴數存亡論之雖有¶愧於
<pb:KR4d0073_WYG_071-14a>
實録其於春秋之義(春秋臣子為/君親諱禮也)箕子之説(周武¶王克/商問箕子)
(商所以亡箕子不忍言/商惡以存亡國宜告之)徐氏錄為得焉然吾<md:KR4d0073_SBCK_071-10a>¶聞國之將
亡必有大惡惡者無大於殺忠臣國君無¶道不殺忠臣
雖不至於治亦不至於亡紂為君至暴¶矣武王觀兵於
孟津諸侯請伐紂武王曰未可及聞¶其殺王子比干然
後知其將亡也一舉而勝焉季梁¶在隨隨人雖亂楚人
不敢加兵虞以不用宫之竒之¶言晉人始有納璧假道
之謀然則忠臣國之與也存¶與之存亡與之亡予自為
<pb:KR4d0073_WYG_071-14b>
兒童時已聞金陵臣潘佑¶以直言見殺當時京師因舉
兵來伐數以殺忠臣之¶辠及得佑所上諫李氏表觀之
詞意質直忠臣之言¶予諸父中舊多為江南官者其言
金陵事頗詳聞佑¶所以死則信然則李氏之亡不徒然
也今觀徐氏錄¶言佑死頗似妖妄與予舊所聞者甚不
類不止於佑<md:KR4d0073_SBCK_071-10b>¶其它所誅者皆以辠戾何也予甚怪焉若
以商紂及¶隨虞二君論之則李氏亡國之君必有濫誅
吾知佑¶之死信為無辠是乃徐氏匿之耳何以知其然
<pb:KR4d0073_WYG_071-15a>
吾以¶情得之大凡毁生於嫉嫉生於不勝此人之情也
吾¶聞鉉與佑皆李氏臣而俱稱有文學十餘年争名於¶
朝廷間當李氏之危也佑能切諫鉉獨無一説以佑¶見
誅鉉又不能力諍卒使其君有殺忠臣之名踐亡¶國之
禍皆鉉之由也鉉懼此過而又耻其善不及於¶佑故匿
其忠而汙以它辠此人情之常也以佑觀之¶其它所誅
者又可知矣噫若果有此吾謂鉉不唯厚¶誣忠臣其欺
吾君不亦甚乎
<pb:KR4d0073_WYG_071-15b>
　　　　書李文公集後<md:KR4d0073_SBCK_071-11a>¶文公非董子作仕不遇賦惜其自待不厚以予觀之¶詩
三百發憤於不遇者甚衆而孔子亦曰鳯鳥不至¶河不
出圖吾已矣夫葢嘆不遇也文公論高如此及¶觀於史
一不得職則詆宰相以自怏今吾於人也聽¶其言而觀
其行言不可獨信乆矣雖然彼宰相名實¶固有辨彼誠
小人也則文公之發為不忍於小人可¶也為史者獨安
取其怒之以失職耶世之淺者固好¶以其利心量君子
<pb:KR4d0073_WYG_071-16a>
以為觸宰相以近禍非以其私則¶莫為也夫文公之好
惡葢所謂皆過其分者耳方其¶不信於天下更以推賢
進善為急一士之不顯至寢¶食為之不甘葢奔走有力
成其名而後已士之廢興¶彼各有命身非王公大人之
位取其任而私之又自<md:KR4d0073_SBCK_071-11b>¶以為賢僕僕然忘其身之勞也
豈所謂知命者耶記¶曰道之不行賢者過之不肖者不
及也夫文公之過¶也抑其所以為賢歟¶
　　　　書刺客傳後
<pb:KR4d0073_WYG_071-16b>
曹沫將而亡人之城又劫天下盟主管仲因勿倍以¶市
信一時可也予獨怪智伯國士豫讓豈顧不用其¶策耶
讓誠國士也曾不能逆策三晉救智伯之亡一¶死區區
尚足校哉其亦不欺其意者也聶政售於嚴¶仲子荆軻
豢於燕太子丹此兩人者汙隐困約之時¶自責其身不
妄願知亦曰有待焉彼挾道徳以待世¶者何如哉¶
　　　　孔子世家議<md:KR4d0073_SBCK_071-12a>¶太史公叙帝王則曰本紀公侯傳國則曰世家公卿¶特
<pb:KR4d0073_WYG_071-17a>
起則曰列傳此其例也其列孔子為世家奚其進¶退無
所據耶孔子旅人也棲棲衰季之世無尺土之¶柄此列
之以傳宜矣曷為世家哉豈以仲尼躬將聖¶之資其敎
化之盛舄奕萬世故為之世家以抗之又¶非極摯之論
也夫仲尼之才帝王可也何特公侯哉¶仲尼之道世天
下可也何特世其家哉處之世家仲¶尼之道不從而大
置之列傳仲尼之道不從而小而¶遷也自亂其例所謂
多所抵牾者也
<pb:KR4d0073_WYG_071-17b>
　　　　書洪範傳後¶
王某曰古之學者雖問以口而其傳以心雖聽以耳¶而
其受以意故為師者不煩而學者有得也孔子曰<md:KR4d0073_SBCK_071-12b>¶不憤
不啓不悱不發舉一隅不以三隅反則不復也¶夫孔子
豈敢愛其道驁天下之學者而不使其蚤有¶知乎以謂
其問之不切則其聽之不專其思之不深¶則其取之不
固不專不固而可以入者口耳而已矣¶吾所以教者非
將善其口耳也孔子没道日以衰熄¶浸滛至於漢而傳
<pb:KR4d0073_WYG_071-18a>
注之家作為師則有講而無應為¶弟子則有讀而無問
非不欲問也以經之意為盡於¶此矣吾可無問而得也
豈特無問又將無思非不欲¶思也以經之意為盡於此
矣吾可以無思而得也夫¶如此使其傳注者皆已善矣
固足以善學者之口耳¶不足善其心况其有不善乎宜
其歴年以千數而聖¶人之經卒於不明而學者莫能資
其言以施於世也<md:KR4d0073_SBCK_071-13a>¶予悲夫洪範者武王之所以虚心而
問與箕子之所¶以悉意而言為傳注者汨之以至於今
<pb:KR4d0073_WYG_071-18b>
𠖇冥也於是¶為作傳以通其意嗚呼學者不知古之所
以敎而蔽¶於傳注之學也乆矣當其時欲其思之深問
之切而¶後復焉則吾將孰待而言邪孔子曰予欲無言
然未¶嘗無言也其言也盖有不得已焉孟子則天下固
以¶為好辯蓋邪說暴行作而孔子之道幾於熄焉孟子¶
者不如是不足與有明也故孟子曰予豈好辯哉予¶不
得已也夫予豈樂反古之所以敎而重為此譊譊¶哉其
亦不得已焉者也
<pb:KR4d0073_WYG_071-19a>
　　　　題張忠定書¶
忠定公沒乆矣士大夫至今稱之豈不以剛毅正直<md:KR4d0073_SBCK_071-13b>¶有
勞于世如公者少歟先公年十七以文見公實見¶稱賞
遂易字舜良時在昇州也竊觀遺蹟不勝感惻¶之至¶
　　　　題燕華仙傳¶
燕華仙事異矣黄君所為傳亦辯麗可憙十方世界¶皆
智所幻推智無方幻亦無窮必有合焉乃與為類¶則王
夫人之遇豈偶然哉
<pb:KR4d0073_WYG_071-19b>
　　　　書金剛經義贈吳珪¶
惟佛世尊具正等覺於十方刹見無邉身於一尋身¶說
無量義然㫄行之所載累譯之所通理窮於不可¶得性
盡於無所住金剛般若波羅蜜為最上乘者如¶斯而已
矣<md:KR4d0073_SBCK_071-14a>¶　　　　與妙應大師說¶
妙應大師智縁診父之脉而知子之禍福翰林王承¶㫖
疑其古之無有縁曰昔秦醫和診晉侯之脉而知¶良臣
<pb:KR4d0073_WYG_071-20a>
必死良臣之死乃見於晉侯之脉診父而知子¶又何足
怪哉熈寧庚戌十二月十九日某書¶
　　　　題旁詩(仲子正字/)¶
旁近有詩云杜家園上好花時尚有梅花三兩枝日¶莫
欲歸巗下宿為貪香雪故來遲俞秀老一見稱賞¶不已
云絶似唐人旁喜作詩如此詩甚工也¶
　
　
<pb:KR4d0073_WYG_071-20b>
　
　
　
　
　
　
　
　臨川文集巻七十一

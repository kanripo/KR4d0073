# -*- mode: mandoku-view -*-
#+TITLE: 臨川文集
#+DATE: 2015-09-23 10:20:21
#+PROPERTY: JUAN 53

¶
<md:KR4d0073_SBCK_053-1a>¶
<pb:KR4d0073_WYG_053-1a>
欽定四庫全書
　臨川文集卷五十三¶　　　宋　王安石　撰

　　外制¶
　　　李端慤東上閤門使制¶
　　　石遇竇舜卿四廂都指揮使制二道¶
　　　甘昭吉入内副都知制¶
　　　宋有志東染院副使制¶
　　　李用和六宅副使制
<pb:KR4d0073_WYG_053-1b>
　　　宋良王嵩禮賓副使制二道¶
　　　李景賢穆遂石用休文思副使制三道¶
　　　夏偉内園副使制¶
　　　譚德潤楊宗禮張繼渥朱漸王欽李惟正並¶供
　　　　　備庫副使制五道<md:KR4d0073_SBCK_053-1b>¶　　　崇班胡珙等改官制¶
　　　軍貟等換諸司使副承制崇班制¶
　　　王保常靳宗永内殿承制制二道
<pb:KR4d0073_WYG_053-2a>
　　　狄詢内殿崇班依前職制¶
　　　楊元張建中内殿崇班制二道¶
　　　慕恩北作坊使制¶
　　　陳竒孫戾太子中允致仕制二道¶
　　　樞密副使呉奎父太常丞致仕制¶
　　　李燾父文俊守祕書省校書郎致仕制¶
　　　崔嶧刑部侍郎致仕制¶
　　　周濤太常太祝梁搆光禄寺丞致仕制
<pb:KR4d0073_WYG_053-2b>
　　　郝中和國子博士致仕制<md:KR4d0073_SBCK_053-2a>¶　　　商瑗趙九言張搆董安龍輿鄭旦太子中舎¶致
　　　　　仕制六道¶
　　　馬房衞尉寺丞袁仲友太子洗馬東野瓘太¶子
　　　　　中舎致仕制三道¶
　　　王正臣孫檢守祕書省校書郎致仕制二道¶
　　　李琳國子監丞郭震太子中允致仕制二道¶
　　　李日新左清道率府副率王餘慶率府副率¶致
<pb:KR4d0073_WYG_053-3a>
　　　　　仕制二道¶
　　　段獻右清道率府副率劉友俊右清道率府¶率
　　　　　致仕陳惟信左驍衞將軍袁政李周¶道並
　　　　　左監門衞將軍致仕制三道¶
　　　馮維禹施章于太子中舎趙伯世左清道率<md:KR4d0073_SBCK_053-2b>¶府
　　　　　率朱涇等太子洗馬李昌言許州司¶馬致
　　　　　仕制四道¶
　　　皇太后三代制九道
<pb:KR4d0073_WYG_053-3b>
　　　皇后三代制十道¶
　　　　李端慤東上閤門使制¶
勑閤門置使官盛地親非有嘉績令名不能勝其任¶也
具官某於朝廷有詳練之實於戚里有茂勉之聲¶非專
爲恩以致此位積功乆次當得右遷其愈勵哉¶徃共厥
服可¶
　　　　石遇四廂都指揮使制¶
勑虎賁之士周公以為人主所當知恤者也又况所¶使
<pb:KR4d0073_WYG_053-4a>
將此哉具官某比以材選服勞於邊折衝禦侮嘗<md:KR4d0073_SBCK_053-3a>¶有所
試矣遷進使號付之部督徃其欽愼以報寵榮可¶
　　　　竇舜卿四廂都指揮使制¶
勑國家置帥兵以為衞所選皆天下之材付之部督¶未
嘗輕其授也具官某踐更邊要忠力有聞選將營¶屯衆
論惟允序遷厥位其徃欽哉可¶
　　　　甘昭吉入内副都知制¶
勑古者王之正内必有任職之臣予若稽古而思得¶吉
<pb:KR4d0073_WYG_053-4b>
士以充其選以爾服勤左右多厯歲年有專良之¶稱無
側媚之毁其使序於正内以充廷論之公焉爾¶其審門
闈謹房闥入宣宫令出賛朝事悉心夙夜一¶以忠信則
維予爾嘉爾亦永綏于寵禄可¶
　　　　入内内侍省内東頭供奉官宋有志東染<md:KR4d0073_SBCK_053-3b>¶院
　　　　副使制¶
勑某爾乆於内侍承事有勞自求外遷以便醫藥超¶升
位等徃服恩榮可
<pb:KR4d0073_WYG_053-5a>
　　　　李用和六宅副使制¶
勑爾忠力武敏有稱於時出將一州亦能用治西南¶之
屛摠制戎兵比難其人以爾攝事夫以才得選而¶久於
險遠之勞不先有賞以加焉何以勸夫能者躐¶遷位等
茲實異恩往祇官成無廢吾事可¶
　　　　内殿承制閣門祇候宋良禮賔副使制¶
勑某爾典制一軍有民有社論功考最當得序遷惟¶爾
以才嘗更選擢往欽新命其愈懋哉可
<pb:KR4d0073_WYG_053-5b>
　　　　内殿承制閤門祇候王嵩禮賓副使制<md:KR4d0073_SBCK_053-4a>¶勑某爾以才智勲效自昭於時董督徼循實任邊要¶序
勞當進以介諸司朕命維休往其欽服可¶
　　　　西京左藏庫副使李景賢文思副使制¶
勑某戎馬之寄常難其選爾以才諝久於其任使一州¶之
政比有可稱超進位等往膺寄屬勉思報稱無或¶不祗可¶
　　　　西京左藏庫副使穆遂文思副使制¶
勑某爾徼循蠻方為日久矣更書且下而使者乞留¶超
<pb:KR4d0073_WYG_053-6a>
進厥官以共舊服往惟勵勉膺此寵榮可¶
　　　　西京左藏庫副使石用休文思副使制¶
勑某爾以才選比更任使有司會課當得進官往服¶訓
辭無癏乃事可<md:KR4d0073_SBCK_053-4b>¶　　　　西染院副使兼閤門通事舍人夏偉内園¶副
　　　　使依舊閤門通事舍人制¶
勑某賓贊受事之職吾以武吏為之而甚難其選爾¶能
祇飭以稱厥官㑹課有司序遷位等往祇休寵可
<pb:KR4d0073_WYG_053-6b>
　　　　内殿承制譚徳潤供備庫副使制¶
勑某朕永惟陵寢之嚴而選使以䕶之爾往任事靖¶共
厥職有勞可録其以序遷祇服寵章勉求稱位可¶
　　　　内殿承制楊宗禮供備庫副使制¶
勑某監一路之軍而按撫其人又典一州之政非才¶能
行治有紀於時孰可以稱此哉爾久於煩使能勤¶厥事
故遷爾位以介諸司而使往焉其慎以防患而¶敏於趨
功以稱推擇之意可<md:KR4d0073_SBCK_053-5a>¶
<pb:KR4d0073_WYG_053-7a>
　　　　樞密院副承㫖張繼渥供備庫副使制¶
勑爾典掌機要服勞歳久以疾自上求為外官遷介¶諸
司往膺器使可¶
　　　　内殿承制朱漸供備庫副使制¶
勑某賦禄序官邦有常法爾勤厥服會課當遷維器¶與
名職思其稱乃其無罰可不勉哉可¶
　　　　承制王欽李惟正並供備庫副使制¶
勑某等嘉我未老而經營四方詩人之所謂賢勞也¶可
<pb:KR4d0073_WYG_053-7b>
無報稱哉以爾欽戍于南方之窮而任監䕶之官¶以爾
惟正屯于西路之要而服追胥之事其役逺其¶責重而
能祇慎所職以有累日之勞其各遷位介于¶内朝之使
以爲報稱夫有功而見知則説矣此人之<md:KR4d0073_SBCK_053-5b>¶情也以所願
乎上施乎下則士孰不樂為爾用哉其¶亦勉之而巳可¶
　　　　崇班胡珙等改官制¶
勑某等功懋懋賞先王之所以厲天下而成衆治也¶今
吾使某監兵馬于外而使某典治材于中皆積日¶月以
<pb:KR4d0073_WYG_053-8a>
赴功其各賜官一等以稱吾懋賞之意可¶
　　　　軍員等換諸司使副承制崇班制¶
勑某等襃嘉忠勞被以禄秩先帝有成法朕不敢¶違爾
等序列禁中有宿衛之最外遷厥位以慰乆勤¶進服寵
榮往圖勲效可¶
　　　　王保常内殿承制制¶
勑某朕布大號於天下文武在位皆升一等序勞當<md:KR4d0073_SBCK_053-6a>¶遷
者又皆得以時遷爾服采禁中積功有賞膺此休¶寵往
<pb:KR4d0073_WYG_053-8b>
惟勉哉可¶
　　　　靳宗永内殿承制制¶
勑某承制之官本朝所置非積善累勤之武吏則不¶得
在此位焉爾服采有庸校年當進其往祇踐以稱¶寵榮可¶
　　　　閤門祇候狄詢内殿崇班依前職制¶
勑某爾名臣之子任事邊陲積歳有勞序官一等往¶其
淑慎思世厥家可¶
　　　　楊元内殿崇班制
<pb:KR4d0073_WYG_053-9a>
勑某爾為廷臣奔走厥職有勞可録序進厥官惟忠¶與
勤所以報稱往踐禄次可無勉哉可<md:KR4d0073_SBCK_053-6b>¶　　　　張建中内殿崇班制¶
勑某爾總戎馬地濱不毛爲之三年能固吾圉遷秩¶一
等往其懋哉可¶
　　　　慶州肅逺寨蕃官都廵檢崇儀使慕恩北¶作
　　　　坊使制¶
勑某爾武力智謀有稱種落徼循扞禦勲效焯然幕¶府
<pb:KR4d0073_WYG_053-9b>
條陳允於衆論超遷使號往愈懋哉可¶
　　　　陳竒太子中允致仕制¶
勑士之疲癃老耄以至失職而不能自止者蓋有之¶矣
爾年尚强而疾不至乎瘝官刺舉之官未嘗以爾¶為言
而能自列致其職事可謂行巳有耻而無負於¶周任之
言寵爾以東宫之官其勉終行義歸教鄉閭<md:KR4d0073_SBCK_053-7a>¶之子弟以
所聞而求自比於古之仕焉而巳者可¶
　　　　孫戾太子中允致仕制
<pb:KR4d0073_WYG_053-10a>
勑某大夫七十而致仕其禮見於經而於今為成法¶爾
以經術起家為吏既聞夫古之禮又見夫今之法¶矣年
至而求止可謂行其所知宜列序於朝廷使歸¶榮其邑
里夫惟爾之筋力不足以有為也故可無職¶事之責焉
若夫徳義則爾尚可以勉之吾亦不以爾¶老而無責也可¶
　　　　樞密副使吳奎父太常丞致仕制¶
勑某徳善之賚子孫與焉况於其親宜有崇奬具官¶某
克生賢子教以義方協於詢謀掌國機密超遷厥¶位以
<pb:KR4d0073_WYG_053-10b>
佐共工往服寵章就安榮飬可<md:KR4d0073_SBCK_053-7b>¶　　　　江隂軍録事參軍李燾父文俊守秘書省¶校
　　　　書郎致仕制¶
勑某先王之政未有遺年者也故朕因宗祀之慶而¶有
爵命之施焉爾躬率義方又能教子享其禄飬以¶至耄
期膺此寵榮往綏夀善可¶
　　　　工部侍郎充集賢院學士崔嶧刑部侍郎¶致
　　　　仕制
<pb:KR4d0073_WYG_053-11a>
勑仕焉而告老者自一命以上必有以慰其歸况吾¶邇
臣恩紀所厚宜増位序以示襃優以爾具官比以¶明揚
久於煩使入參侍從出備藩維踐更滋多寄屬¶惟允引
年辭位得禮之宜進貳秋卿以營居息古之¶老者非苟自
佚其身唯慎行祇法以助成王徳爾所<md:KR4d0073_SBCK_053-8a>¶知也往其懋哉可¶
　　　　前著作佐郎周濤太常太祝梁搆光禄寺¶丞
　　　　致仕制¶
勑某爾嘗辭禄而在位以爾為材寘諸京官使長一¶邑
<pb:KR4d0073_WYG_053-11b>
果能有績以見推稱將疇爾勞遽以疾告夫學士¶大夫
之去位豈苟自佚而無為古之仕焉而已者爾¶蓋聞其
風矣丞于卿位維是懋哉可¶
　　　　殿中丞致仕郝中和國子博士致仕制¶
勑某爾謹廉為吏得列朝廷不隳厥官以至告老宜¶有
襃進用為歸榮序於成均往服無斁可¶
　　　　前荆門軍當陽縣令商瑗太子中舍致仕¶制<md:KR4d0073_SBCK_053-8b>¶勑某爾從仕久矣而不失廉稱方踐老境乃能知止¶東
<pb:KR4d0073_WYG_053-12a>
宫之秩歸服厥榮可¶
　　　　處州録事參軍趙九言太子中舎致仕制¶
勑某爾以學入官老而能止踐更多矣不失亷稱著¶籍
東宫以為爾寵可¶
　　　　鼎州録事參軍張搆太子中舎致仕制¶
勑某爾方仕于州縣而寵爾以東宫之官有列于庭¶亦
云顯矣用嘉知止歸矣勉哉可¶
　　　　前江寧府觀察推官試大理評事董安太¶子
<pb:KR4d0073_WYG_053-12b>
　　　　中舎致仕制¶
勑某爾學古入官稱譽者衆方圖乃績遽欲歸休進¶秩
東宫以嘉知止可<md:KR4d0073_SBCK_053-9a>¶　　　　舒州録事參軍龍輿太子中舎致仕制¶
勑某爾仕焉欲致其官故吾寵以東宫之秩歸安田¶里
是亦顯榮其慎厥修以終燕譽可¶
　　　　復州録事參軍鄭旦太子中舎致仕制¶
勑某爾居官無疵而以病告知止不殆是維可嘉東¶宫
<pb:KR4d0073_WYG_053-13a>
之官其徃祗服可¶
　　　　前南儀州推官試大理評事馬房衞尉寺¶丞
　　　　致仕制¶
勑某京官吾所重也選於吏部者非有尤異之績與¶治
行為衆所稱則莫能得之爾旅力既愆而能自止¶丞于
衞尉其徃欽哉可¶
　　　　前知連州連山縣袁仲友太子洗馬致仕<md:KR4d0073_SBCK_053-9b>¶制¶
勑某爾以經術中科乆於銓集老而能已義有可嘉¶列
<pb:KR4d0073_WYG_053-13b>
職東宫以榮歸息惟愼所止克完厥終可¶
　　　　縣令東野瓘太子中舎致仕制¶
勑某仕者七十而致仕禮也爾年未至而願歸田里¶比
夫旅力已愆而不知止者豈不賢哉進位于朝錫¶從居
息可¶
　　　　主簿王正臣守秘書省校書郎致仕制¶
勑某爾仕焉而欲去其位故吾寵以宫署之官夫還¶州
縣之勞而就里居之佚無賦徭之役而有重禄之¶加惟
<pb:KR4d0073_WYG_053-14a>
慎厥終乃其不愧可¶
　　　　主簿孫檢守祕書省校書郎致仕制<md:KR4d0073_SBCK_053-10a>¶勑某爾以貲為吏請老于朝列職祕書以為爾寵歸¶安
田里惟愼厥終可¶
　　　　主簿李琳國子監丞致仕制¶
勑某仕者七十而告老古之道也爾能率禮朕用襃¶嘉
徃即新恩勿忘初服可¶
　　　　縣令郭震太子中允致仕制
<pb:KR4d0073_WYG_053-14b>
勑某爾進士起家而乆於州縣之職春秋未艾自請¶罷
休列職東宫以榮歸息知止不殆愈其懋哉可¶
　　　　李日新左清道率府副率致仕制¶
勑某爾考授命於戎行而爾得列於仕籍老而知止¶襃
序厥官歸休之榮徃服無斁可¶
　　　　右侍禁王餘慶率府副率致仕制<md:KR4d0073_SBCK_053-10b>¶勑某爾能知止義有可嘉以東宮率府之官為爾居¶里
之寵是亦榮矣徃其勉哉可
<pb:KR4d0073_WYG_053-15a>
　　　　右侍禁段獻右清道率府副率西頭供奉¶官
　　　　劉友俊右清道率府率並致仕制¶
勑某爾乆於官使請老於朝宜有進遷以爲光寵歸¶安
爾止惟慎厥終可¶
　　　　文思副使陳惟信左驍衞將軍致仕制¶
勑某旅力已愆而不能自止者有矣爾能告老於義¶無
慙遷將衞兵徃綏榮禄可¶
　　　　内殿崇班袁政李周道並左監門衛將軍¶致
<pb:KR4d0073_WYG_053-15b>
　　　　仕制¶
勑某爾服勞乆矣奉事無過能自知止義有可嘉登<md:KR4d0073_SBCK_053-11a>¶進
厥官以帥門衞歸安榮禄尚克勉哉可¶
　　　　西京左藏庫副使馮維禹文思副使前行¶漢
　　　　陽軍録事參軍兼司法事施章于太子¶中舎
　　　　致仕制¶
勑某仕焉而巳者考其行治能以潔白自終宜有襃¶嘉
以慰其意爾嘗學禮得仕州縣老而知止可謂有¶終遷
<pb:KR4d0073_WYG_053-16a>
位于朝徃欽無斁可¶
　　　　東頭供奉官趙伯世左清道率府率致仕¶制¶
勑某老聃有言曰知止不殆爾服勤于官乆矣而能¶以
疾辭位無負於老聃之言故吾命以東宫衛府之¶官以
嘉爾之有勞而知止徃哉居息思愼厥終可<md:KR4d0073_SBCK_053-11b>¶　　　　主簿朱涇等太子洗馬致仕制¶
勑某等爾等晚而出仕皆以亷稱老矣告休是能知¶止
其各遷秩以為歸榮可
<pb:KR4d0073_WYG_053-16b>
　　　　李昌言許州司馬致仕制¶
勑某掌書以賛計官之治乆矣致其職事宜有賚焉¶司
馬于州徃欽無斁可¶
　　　　皇太后三代制九道¶
　　　　　曽祖¶
勑位尊者享大徳盛者流遠追崇之禮於國有初¶皇太
后曽祖某體仁蹈義不躬榮禄慶埀厥後光大¶顯融乃
生碩女坤育天下命書爵號申賁諸幽尚其¶靈明嘉此
<pb:KR4d0073_WYG_053-17a>
休寵可<md:KR4d0073_SBCK_053-12a>¶　　　　　曽祖母¶
勑朕雖煢然在疚而不敢忘顧復之慈肆有命書以¶上
稱追遠顯親之志皇太后曽祖母柔惠安婉來¶宜大家
埀休後昆作合先帝追崇爵號其尚知榮¶可¶
　　　　　祖¶
勑惠術尚均而自親貴始古今一體也其可以忘哉¶皇
太后祖某明徳大功簡于帝室配食宗廟始終哀¶榮慶
<pb:KR4d0073_WYG_053-17b>
流于孫母育四海追襃有典庶或知歆可¶
　　　　　祖母¶
勑邦有大賚夫人待於下流豈外戚之尊所當襃而¶可
以忘哉皇太后祖母高氏承慶淑人來嬪巨室<md:KR4d0073_SBCK_053-12b>¶蓄徳之
厚埀休無窮協兆塗山滋世以大追錫爵命¶冀能歆嘉
可¶
　　　　　祖母¶
勑佐佑先帝顧復朕躬追誦寒泉之詩永惟欲報¶之義
<pb:KR4d0073_WYG_053-18a>
當有爵命以上副顯親之心皇太后祖母劉¶氏柔良靚
專被服華問寵禄光大集于後昆啟佑碩¶人比賢文母
追襃大國其尚知榮可¶
　　　　　祖母¶
先帝襃厚母黨致仁盡孝朕雖在疚而奉承故事不¶敢
愆忘皇太后祖母劉氏内順外嚴罄無不淑徳¶祚流衍
逺而彌興追命有章尚慰窀穸可¶
　　　　　祖母<md:KR4d0073_SBCK_053-13a>¶
<pb:KR4d0073_WYG_053-18b>
勅朕以薄徳奉承大統永惟先帝故事不敢有忘¶皇太
后祖母高氏溫柔靚深有婦之道相協君子卓¶為臣宗
埀延後昆福禄滋大膺此休命尚知榮歆可¶
　　　　　父¶
先帝奄忽棄捐萬邦不及推恩以勞幽顯予末小子¶敢
忘遺訓皇太后父某循徳秉義聞于當世發祥¶流祉燕
及後人篤生聖女母育天下襃封有數尚慰¶于幽可¶
　　　　　母
<pb:KR4d0073_WYG_053-19a>
勑朕眇然之躬當奉匕鬯以承宗廟大賚及於幽顯¶矣
永惟母黨之重可以後而忘哉皇太后母志順¶徳嚴克
配君子光大之福集于聖女有輔佐之功於<md:KR4d0073_SBCK_053-13b>¶先帝而施
及在後之侗命書追崇尚慰營魄可¶
　　　　皇后三代制十道¶
　　　　　曽祖瓊皇任忠武軍節度使贈侍中累¶贈
　　　　　尚書令兼中書令追封韓國公贈太¶師¶
勑后率六宫以教天下之婦順其位尊如此則所以¶襃
<pb:KR4d0073_WYG_053-19b>
崇其祖考禮不可以無稱也皇后曽祖某忠勞¶武力爲
國虎臣慶集後昆比隆任姒追加位號以顯¶厥魂尚其
有知膺此休寵可¶
　　　　　曽祖母潘原縣太君追封滕國太夫人¶
勑朕初即位襃厚異姓率由先帝故事不敢有忘¶皇后
曽祖母李氏柔惠静嘉能循法度來嬪巨室休<md:KR4d0073_SBCK_053-14a>¶有淑聲
慶流厥孫正位宫壼胙封名國其尚知榮可¶
　　　　　曽祖母隴西郡夫人李氏追封舒國太¶夫
<pb:KR4d0073_WYG_053-20a>
　　　　　人¶
勑朕奉循先帝故事以勞天下阻深疏逖皆有以¶加之
矣又况於外戚之貴哉皇后曽祖母李氏嬪¶於高門率
徳唯謹詒慶厥後是生碩人兆協厥祥登¶儷尊極追襃
有禮其尚知榮可¶
　　　　　祖繼勲建雄軍節度使累贈太師中書¶令
　　　　　可特贈兼尚書令¶
勑尚書録天下之政而令一品也人臣位號於是為¶盛
<pb:KR4d0073_WYG_053-20b>
皇后祖某忠勞奕世能壯厥猶為國扞城有庸¶休顯娀
莘之慶乃集後昆膺此追榮尚知嘉享可<md:KR4d0073_SBCK_053-14b>¶　　　　　祖母㑹稽縣君康氏追封祁國太夫人¶
勑朕承先帝聖緒大賚及於幽顯疏逖以賤者加¶之矣
貴而戚者其可忘哉皇后祖母康氏馴行婉¶容協于儁
徳慶埀厥後坤育萬方追命有邦尚榮窀¶穸可¶
　　　　　祖母太原郡太夫人郭氏追封鄖國太¶夫
　　　　　人
<pb:KR4d0073_WYG_053-21a>
勅夫治内政修隂教以助朕調一天下者所以襃崇¶其
世可不厚哉皇后祖母郭氏率徳秉義協於君¶子關雎
之詠傳祉厥孫申錫賛書啓封名國尚其靈¶淑嘉此追
榮可¶
　　　　　祖母金城縣太君王氏追封成國太夫<md:KR4d0073_SBCK_053-15a>¶人¶
勅傳稱徳厚者其流澤廣故今追命之數視其子孫¶位
號之卑尊矧夫後世登儷尊極則致隆其封爵豈¶不宜
哉皇后祖母王氏來嬪大家率循徳禮有開¶後嗣協慶
<pb:KR4d0073_WYG_053-21b>
塗娀申錫名邦尚榮幽穸可¶
　　　　　父遵甫皇任北作坊使特贈檢校太傅¶保
　　　　　信軍節度使¶
勅春秋書季姜之歸而傳有襃紀之義崇寵異姓其¶所
從來乆矣皇后父某承世之慶列官于朝雖徳¶義有稱
而不終榮禄祚流後世正位内宫追命有加¶以慰窀穸
可¶
　　　　　母鉅鹿郡君曹氏特追封沂國太夫人<md:KR4d0073_SBCK_053-15b>¶
<pb:KR4d0073_WYG_053-22a>
勅國有大賚凡在廷之士皆得追封其父母而况於¶異
姓之貴哉皇后母曹氏胄于名王歸得吉士率¶禮蹈義
有稱閨門迎渭之祥實開厥後膺此恩典尚¶知歆榮可¶
　　　　　母樂壽縣君李氏進封均國夫人¶
勅人主之所以風天下者豈非外戚之助哉故夫封¶爵
襃厚之禮其所從來乆矣未嘗有改也皇后母¶李氏躬
以徳義嬪于令人能大厥家比隆任姒錫之¶象服胙以
名邦往即寵榮勉綏壽善可
<pb:KR4d0073_WYG_053-22b>
　
　
　
　
　
　
　
　臨川文集巻五十三

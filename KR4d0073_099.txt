# -*- mode: mandoku-view -*-
#+TITLE: 臨川文集
#+DATE: 2015-09-23 10:20:28
#+PROPERTY: JUAN 99

<md:KR4d0073_SBCK_098-14b>¶<md:KR4d0073_SBCK_099-1a>¶
<pb:KR4d0073_WYG_099-1a>
欽定四庫全書
　臨川文集巻

九十九¶　　　宋　王安石　撰
　　墓誌¶
　　　仙源縣太君夏侯氏墓碣¶
　　　揚州進士滿夫人楊氏墓誌銘¶
　　　曽公夫人萬年太君黃氏墓誌銘¶
　　　太常博士楊君夫人金華縣君吳氏墓誌銘¶
　　　長安縣太君王氏墓誌
<pb:KR4d0073_WYG_099-1b>
　　　永安縣太君蔣氏墓誌銘¶
　　　建陽陳夫人墓誌銘¶
　　　李君夫人盛氏墓誌銘¶
　　　金太君徐氏墓誌銘¶
　　　楚國太夫人陳氏墓誌銘<md:KR4d0073_SBCK_099-1b>¶　　　寧國縣太君樂氏墓誌銘¶
　　　仙居縣太君魏氏墓誌銘¶
　　　右武衞大將軍黎州刺史世岳故妻安喜縣¶君
<pb:KR4d0073_WYG_099-2a>
　　　　李氏墓誌銘¶
　　　仁夀縣君楊氏墓誌銘¶
　　　　仙源縣太君夏侯氏墓碣¶
仙源縣太君夏侯氏濟州鉅野人尚書駕部員外郎¶諱
晟之子翰林侍讀學士尚書户部侍郎譙公諱嶠¶之孫
贈太子太師諱浦之曽孫尚書兵部員外郎知¶制誥知
鄧州軍州事陽夏公謝氏諱絳之夫人太常¶博士通判
汾州軍州事景初之母年二十三卒後五¶年葬杭州之
<pb:KR4d0073_WYG_099-2b>
富陽於是時陽夏公為太常丞祕閣校<md:KR4d0073_SBCK_099-2a>¶理博士生五歲
矣而其女兄一人亦幼又十五年康¶定二年博士舉夫
人如鄧以合於陽夏公之墓而臨¶川王某書其碣曰¶
夫人以順為婦而交族親以謹以嚴為母而撫媵御¶以
寛陽夏公之名天下莫不聞而曰吾不以家為恤¶六年
於此者夫人之相我也故於其卒聞者欲其有¶後而夫
人之子果以才稱於世嗚呼陽夏公之事在¶太史雖無
刻石吾知其不朽矣若夫夫人之善不有¶以表之隧上
<pb:KR4d0073_WYG_099-3a>
其能與公之烈相久而傳乎此博士所¶以屬予之意也
予讀詩惟周士大夫侯公之妃修身¶飭行動止以禮能
輔佐勸勉其君子而王道賴以成¶蓋其法度之教非一
日而其習俗不得不然也及至<md:KR4d0073_SBCK_099-2b>¶後世自當世所謂賢者
於其家不能以獨化而夫人¶卓然如此惜乎其蚤世也
顧其行治雖列之於風以¶為後世觀豈愧也哉¶
　　　　揚州進士滿夫人楊氏墓誌銘¶
揚州進士滿涇之夫人楊氏者著作元賔之女也年¶六
<pb:KR4d0073_WYG_099-3b>
十有一以治平四年十月庚戌卒而以熈寧二年¶八月
庚申葬其墓在江都縣馬坊里之南原有子七¶人建中
居中執中存中方中閎中求中皆嚮學建中¶壽州壽春
縣令執中潁州萬壽縣令居中舉進士女¶二人孫男女
八人夫人性温恭静約事當意與否未¶嘗形於喜愠以
止有吾母也故思其父愈久而猶悲¶以不逮吾姑也故
事其舅愈勞而不懈承其夫以順<md:KR4d0073_SBCK_099-3a>¶勵其子以善而汎接
於族人也又能以惠振其貧以¶慈撫其賤以恕掩其過
<pb:KR4d0073_WYG_099-4a>
以篤悛其悍老矣歲時尚先¶諸婦以莅祭祀蓋夫人之
性行可稱者多至如此而¶其子又貇貇不已以求余銘
故勉為之銘曰¶
滿氏有家保族衍大夫人來嬪德協内外夫喜而謂¶偕
我鮐背子祈以盡温凊之愛奚命之畸使棄弗逮¶維前
之祥徳則弗諼惟後之祥有子才賢銘慰諸幽¶亦賁新
阡¶
　　　　曽公夫人萬年太君黃氏墓誌銘
<pb:KR4d0073_WYG_099-4b>
夫人江寧黃氏兼侍御史知永安場諱某之子南豐¶曽
氏贈尚書水部貟外郎諱某之婦贈諫議大夫諱¶某之
妻凡受縣君封者四蕭山江夏遂昌雒陽受縣<md:KR4d0073_SBCK_099-3b>¶太君封
者二㑹稽萬年男子四女子三以慶厯四年¶某月日卒
於撫州壽九十有二明年某月葬于南豐¶之某地夫人
十四歲無母事永安府君至孝修家事¶有法二十三歲
歸曽氏不及舅水部府君之養以事¶永安之孝事姑陳
留縣君以治父母之家治夫家事¶姑之黨稱其所以事
<pb:KR4d0073_WYG_099-5a>
姑之禮事夫與夫之黨若嚴上¶然眎子慈眎子之黨若
子然毎自戒不處白人善否¶有問之曰順為正婦道也
吾勤此而已處白人善否¶靡靡然為聦明非婦人宜也
以此為女與婦其傳而¶至於没與為女婦時弗差也故
内外親無老幼疎近¶無智不能尊者皆愛輩者皆附卑
者皆慕之為女婦¶在其前者多自歎不及後來者皆曰
可矜法也其言<md:KR4d0073_SBCK_099-4a>¶色在視聽則皆得所欲其離别則涕洟
不能捨有疾¶皆憂及喪來弔哭皆哀有餘於戲夫人之
<pb:KR4d0073_WYG_099-5b>
德如是是¶宜有銘者銘曰¶
女子之德煦願愉愉教隳弗行婦妾乗夫趨為亢厲¶勵
之顓愚猗嗟夫人惟德之經媚于族姻柔色淑聲¶其究
女初不傾不盈誰疑不信來監于銘¶
　　　　太常博士楊君夫人金華縣君吳氏墓誌¶銘
　　　　(并序/)¶
錢塘楊蟠將合葬其母縗絰以走晉陵而問銘於其¶守
臨川王某王某曰古者諸侯大夫有德善功烈其¶子孫
<pb:KR4d0073_WYG_099-6a>
必為器以銘而國之人必能為之辭越國而求¶銘予未
之聞也今杭大州以文稱於時者蓋有而蟠<md:KR4d0073_SBCK_099-4b>¶也釋其殯
千里以取銘於予蓋所以嚴其親之終而¶欲信其善於
後世如此其慎也予豈敢孤其意以愛¶不腆之辭乎於
是為之序曰故太常博士知婺州東¶陽縣事楊君諱翶
字翰之之夫人金華縣君吳氏世¶為婺州之金華人自
其大父文顗始有籍於杭州之¶錢塘而楊君亦自其父
徴始去處州之麗水而為錢¶塘人而葬於錢塘之履泰
<pb:KR4d0073_WYG_099-6b>
鄉龍井之原楊君之卒也¶年六十七以慶厯二年十二
月二十一日從其先人¶以葬而夫人後君十六年以卒
卒時嘉祐二年年七¶十三而以明年二月二十日祔于
楊君之墓楊君少¶以文學中進士甲科而晩以廉静不
苟合窮於世夫¶人有馴德淑行協于上下内外無怨楊
君有子十一<md:KR4d0073_SBCK_099-5a>¶人其一人則孽也夫人母其孽子猶吳氏
之甥雖鄉¶人之習於楊君者不知為異母既楊君卒教
養嫁娶¶皆各不失其時而子端子蟠同時以進士起家
<pb:KR4d0073_WYG_099-7a>
為宻¶和二州推官隣里歎慕以為夫人榮然夫人不為
之¶喜也至楊君之弟子完及進士第乃喜曰吾姒老矣¶
此亦足以慰其心也蓋其仁如此夫人生男女十人¶卒
時子輔國子端與其女子七人皆已卒而蟠獨在¶為泗
州軍事推官銘曰¶
博士有家夫人實紹博士有子夫人實教遊其門庭¶弦
誦之聲御其堂奥賔祭齋明皇命淑人維君郡縣¶問名
考德夫人實踐歸哉萬年博士之丘銘以昭之¶無有春
<pb:KR4d0073_WYG_099-7b>
秋<md:KR4d0073_SBCK_099-5b>¶　　　　長安縣太君王氏墓誌¶
長安縣太君臨川王氏尚書都官員外郎贈太師中¶書
令兼尚書令潭國公諱益之女尚書左丞張公諱¶若谷
之婦尚書比部郎中諱奎之妻國子博士䙼開¶封府雍
丘尉覛之母十四而嫁五十一而老五十六¶而卒其卒
在潁州子䙼官舎實元豐三年正月巳酉¶君為婦而婦
為妻而妻為母而母為姑而姑皆可譽¶歎莫能閒毁工
<pb:KR4d0073_WYG_099-8a>
詩善書強記博聞明辨敏達有過人¶者循循恭謹不自
高顯晩好佛書亦信踐之衣不求¶華食不厭蔬慈哀所
使不治小過欲歸歸之欲嫁嫁¶之君二女長不慧不可
以適人其季殿中丞龔原妻¶也卜六年葬江州德化縣
兄安石為誌如此弟安上<md:KR4d0073_SBCK_099-6a>¶書丹¶
　　　　永安縣太君蔣氏墓誌銘¶
毗陵錢公餗公謹公輔公儀公佐以皇祐六年三月¶戊
子葬其母永安縣太君蔣氏方是時太君年七十¶矣公
<pb:KR4d0073_WYG_099-8b>
謹為鄭州新鄭尉公輔為太常丞集賢校理五¶子者卜
明年之三月壬午祔于皇考府君屯田員外¶郎贈兵部
貟外郎諱冶之墓而具書使圗所以昭後¶世者叙曰蔣
氏常之宜興人世以財傑其鄉而其族¶人有以進士至
大官者太君年二十一歸于錢氏與¶兵部君致其孝兵
部君没太君進諸子於學惡衣惡¶食御之不愠均親嫡
庶有鳲鳩之德終不以貧故使¶諸子者趨於利以適巳
既其子官於朝豐顯矣里巷<md:KR4d0073_SBCK_099-6b>¶之士以為太君榮而家人
<pb:KR4d0073_WYG_099-9a>
卒亦不見其喜焉自其嫁¶至於老中饋之事親之惟謹
自其老至於没紉縫之¶勞猶不廢子婦甞諫止之曰吾
為婦此固其職也子¶婦化服循其法嗚呼不流於時俗
而樂盡其行已之¶道窮通榮辱之接乎身而不失其常
心今學士大夫¶之所難而以女子能之是尤難也女六
人皆有歸孫¶七人皆幼云銘曰¶
詩始闗雎士莫不知孰能其家内外無違聞豈在多¶善
成於好於惟夫人孰輔而吿婦功之修母道之行¶宜休
<pb:KR4d0073_WYG_099-9b>
而勸不耄以明紹良配淑式榖爾後朂哉其興¶以克有
廟¶
　　　　建陽陳夫人墓誌銘<md:KR4d0073_SBCK_099-7a>¶夫人建陽陳氏嫁同縣人余君為繼室余君諱楚有¶子
四人其二人則夫人之子夫人之少子翼生三歲¶而余
君卒余氏世大姓也夫人盡其産以仁先母之¶子而使
翼之四方遊學戒曰往成汝志必力無以吾¶貧為恤於
是翼年十五蓋在外十二年而後以進士¶起家為吏歸
<pb:KR4d0073_WYG_099-10a>
見夫人於鄉里方此時夫人閉門窮窶¶幾無以自存母
子相泣閭巷聚觀歎息曰賢哉是母¶有子食其禄宜也
蓋食其子之禄十四年翼尉宿松¶而夫人年七十八以
某年某月卒於宿松之官舎某¶年某月某日葬宣州宣
城縣鳯林鄉竹塘里夫人之¶子長曰某死矣翼有文學
善議論雖久困無所合然¶一時文人多知之者其卒能
追榮夫人乎於其葬臨<md:KR4d0073_SBCK_099-7b>¶川王某銘曰¶
在句之隂有幽新宅誰筮葬母瘞銘斯石子閩余姓¶母
<pb:KR4d0073_WYG_099-10b>
氏惟陳煢煢其行婉婉其仁善禄有終名則不泯¶
　　　　李君夫人盛氏墓誌銘¶
夫人盛氏其先錢塘人曾大父諱某某官贈某官父¶諱
某某官贈某官實始去吳有里籍於汴夫人之幼¶季父
文肅公稱其智曰宜以某字遂名之年二十三¶歸隴西
李某為某官以後生三男子皆進士某某官¶其季曰某
女子四人其長嫁某官某次嫁某官某處¶者其季也春
秋若干先李君卒卒於寧海之官舎卒¶之某年葬某所
<pb:KR4d0073_WYG_099-11a>
實皇祐四年夫人事舅姑以孝聞持¶喪哀臞事齋飭卑
衣食以其餘推親黨能讀易論語<md:KR4d0073_SBCK_099-8a>¶孝經諸子之書親以
教子子男女娶嫁必問賢否有¶挾貴以請者李君輒不
聽維夫人有助云銘曰¶
夫人之徳順慎明祗來胥有家婦子師師維師之難¶我
敏為之誰為女史視此銘辭¶
　　　　金太君徐氏墓誌銘¶
夫人天性篤於孝謹女工婦事不懈以敏恭儉有節¶仁
<pb:KR4d0073_WYG_099-11b>
於宗族故以事其舅而順以相其君子而宜以臨¶其子
孫而治以有賢子大其家室其享諸福終于壽¶考銘曰¶
婉婉女工彼徐之子來嬪金宗有衍其始鄱人大家¶相
望而有誰則無父無姑無母帝嘉汝子服位在朝¶賜邑
用書象首錦櫜孝祗順慈俯仰皆宜考終榮禄<md:KR4d0073_SBCK_099-8b>¶於慶有
施偉歟夫人叶此銘詩¶
　　　　楚國太夫人陳氏墓誌銘¶
夫人陳氏故鎮安軍節度使檢校太師同中書門下¶平
<pb:KR4d0073_WYG_099-12a>
章事贈太師中書令兼尚書令定國文簡程公諱¶琳之
妻也陳氏世家壽春其先潁川人漢太丘長寔¶之後也
夫人曽皇考諱&KR0008;左班殿直皇祖考諱誨皇¶考諱京皆
不仕而皇考愛賢夫人不欲以妻鄉邑乃¶徙居京師擇
所居得定公以嫁當是夫人年十九定¶公尚為進士其
後公至將相終于位夫人用公自臨¶潁縣君九封而為
衞國夫人用公子加號陳國夫人¶再封而得楚國夫人
莊而仁儉而禮上承下御無不¶得宜故在父母家為淑
<pb:KR4d0073_WYG_099-12b>
女既嫁為令妻其卒有子為<md:KR4d0073_SBCK_099-9a>¶賢母公薨六年當嘉祐七
年夫人年七十一以十一¶月戊午薨于開封武成坊之
第室至明年二月甲申¶而公子以夫人祔于河南伊闕
縣神隂鄉定公之墓¶於是公子四人嗣隆為尚書屯田
員外郎嗣弼為國¶子博士嗣恭為尚書屯田貟外郎嗣
先為大理寺丞¶女子五人公壻榮諲為尚書刑部郎中
韓縝為侍御¶史晁仲綽為尚書屯田郎中潘士龍為殿
中丞王偁¶為試將作監主簿銘曰
<pb:KR4d0073_WYG_099-13a>
程公克壯萬夫所嚮奮功發名乃取將相云誰公配¶媯
姓氏陳文武自出太姬之孫歸佐休顯自公初屯¶序厯
爵邑為君夫人公既樹纛以相為伯帝曰哿矣¶夫人好
德能勸其夫使有嘉績往以朕命賜封大國<md:KR4d0073_SBCK_099-9b>¶出書五色
玳首金葩襃之重錦來吿于家有豫不怠¶有盈不侈致
好内外具宜福履侔仁鳲鳩以母諸子¶歲時振振為壽
在廷手笏腰章亦有公甥維子之才¶而甥又獻維貴維
富而兼壽善嗟此婉娩考終得願¶作詩并藏為識新竁
<pb:KR4d0073_WYG_099-13b>
　　　　寧國縣太君樂氏墓誌銘¶
尚書屯田貟外郎通判河南府西京留守司事陳君¶諱
見素之夫人樂氏太常博士諱黃裳之子尚書職¶方貟
外郎直史館贈尚書兵部侍郎諱史之孫而贈¶尚書刑
部郎中諱璋之曾孫也其先自京兆遷江南¶為臨川人
至李氏國除而史館君歸仕於皇朝子¶孫多顯者於是
又遷其家為河南人焉夫人以祥符<md:KR4d0073_SBCK_099-10a>¶八年歸嬪陳氏封
萬年縣君又以其子封寧國縣太¶君年七十五以嘉祐
<pb:KR4d0073_WYG_099-14a>
八年二月辛巳卒于京師卜以¶三月丙寅祔葬河南唐
興鄉屯田君之墓於是夫人¶之子男三人其一人為太
常博士集賢校理其一人¶為祕書丞集賢校理其一人
為祕書省著作佐郎開¶封府户曹參軍女子六人存者
三人皆已嫁諸孫男¶女十九人曾孫一人尚幼也夫人
少知讀書能略識¶其大指微諫數當故博士君特愛而
賢之欲有所為¶多與之謀及歸陳氏不逮養皇姑矣屯
田君二弟皆¶尚幼也夫人鞠視如巳子出匳中物以助
<pb:KR4d0073_WYG_099-14b>
施族人游¶士之貧者蓋其家蕭然也而無愠色治諸子
有節法¶誨厲教督造次必於文學故諸子皆以藝自奮
名稱<md:KR4d0073_SBCK_099-10b>¶一時以至諸孫亦多有為善士先人與屯田君皆
祥¶符八年進士昆弟又與夫人子為同年友故其葬來¶
屬以銘銘曰¶
夫人既嚴兮又順以祥來配君子兮是生三良以才¶自
致兮名聲之揚慶曁諸孫兮學問文章象服命書¶兮寵
禄方將氣䰟天游兮體魄在牀往營新宫兮嶷¶洛之陽
<pb:KR4d0073_WYG_099-15a>
作詩幽石兮示後無疆¶
　　　　仙居縣太君魏氏墓誌銘¶
臨川王某曰俗之壞久矣自學士大夫多不能終其¶節
況女子乎當是時仙居縣太君魏氏抱數嵗之孤¶專屋
而閒居躬為桑麻以取衣食窮苦困阨久矣而¶無變志
卒就其子以能有家受封于朝而為里賢母<md:KR4d0073_SBCK_099-11a>¶嗚呼其可
銘也於其葬為序而銘焉序曰魏氏其先¶江寧人太君
之曽祖諱某光禄寺卿祖諱某池州刺¶史考諱某太子
<pb:KR4d0073_WYG_099-15b>
諭徳皆江南李氏時也李氏國除而¶諭徳易名居中退
居于常州以太君為賢而選所嫁¶得江隂沈君諱某曰
此可以與吾女矣於是時太君¶年十九歸沈氏歸十年
生兩子而沈君以進士甲科¶為廣徳軍判官以卒太君
親以詩論語孝經教兩子¶兩子就外學時數嵗耳則巳
能誦此三經矣其後子¶迥為進士子遵為殿中丞知連
州軍州而太君年六¶十有四以終于州之正寢時皇祐
二年六月庚辰也¶嘉祐二年十二月庚申兩子葬太君
<pb:KR4d0073_WYG_099-16a>
江隂申港之西¶懷仁里於是遵為太常博士通判建州
軍州事而沈<md:KR4d0073_SBCK_099-11b>¶君贈官至太常博士銘曰¶
山朝于躋其下惟谷纉我博士夫人之淑其淑維何¶博
士其家二子翼翼萼跗其華詵詵諸孫其實其葩¶孰云
其昌其始萌芽皇有顯報曰維在後碩大蕃衍¶刲牲以
告視銘考施夫人之效¶
　　　　右武衞大將軍黎州刺史世岳故妻安喜¶縣
　　　　君李氏墓誌銘
<pb:KR4d0073_WYG_099-16b>
安喜縣君李氏連州刺史贈太師中書令尚書令繼¶昌
之曾孫鎮國軍節度使駙馬都尉贈太師中書尚¶書令
秦國文和公遵勉之孫供備庫使贈安武軍節¶度使端
憲之子是為皇族右武衞大將軍黎州刺史¶世岳之妻
温柔靜恭内外親稱之治平四年年二十<md:KR4d0073_SBCK_099-12a>¶五以十一月
二十四日感疾死至二年二月十七日¶葬河南府永安
縣銘曰¶
懿懿獻穆下歸以祉有來肅雍施及孫子厥嬪皇宗¶莫
<pb:KR4d0073_WYG_099-17a>
醜具美噫乎終藏兆此新里¶
　　　　仁壽縣君楊氏墓誌銘¶
太子中允致仕晉陵孫君貫之之夫人仁壽縣君楊¶氏
者其先青州千乘人曽祖諱元祖諱從皆不仕父¶諱霖
為進士數舉不遂初徙其家常州之無錫夫人¶年十七
歸孫氏舅姑曰吾婦之承我也孝夫曰吾妻¶之助我也
仁至生子而成為士能賢以有名則又曰¶吾母之能誨
我也自内外族親以至州里之言則又¶皆以其舅姑夫
<pb:KR4d0073_WYG_099-17b>
子之言為信嗚呼可謂賢矣夫人生<md:KR4d0073_SBCK_099-12b>¶三男子伯曰舜卿
季曰昌言皆早死曰昌齡簽書建¶康軍節度判官㕔公
事治平三年自尚書屯田員外¶郎召為御史五月十四
日次髙郵而夫人卒享年六¶十四以某月某日葬某縣
某鄉某里銘曰¶
猗嗟夫人女德之茂中允之妻御史之母孝其舅姑¶以
順其夫又善教子終成御史官封偕老禄養卒齒¶歸安
新丘送者空里其哀無窮榮則多已
<pb:KR4d0073_WYG_099-18a>
　
　
　
　
　
　
　
　
<pb:KR4d0073_WYG_099-18b>
　
　
　
　
　
　
　
　臨川文集巻九十九

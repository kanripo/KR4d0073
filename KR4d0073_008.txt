# -*- mode: mandoku-view -*-
#+TITLE: 臨川文集
#+DATE: 2015-09-23 10:20:19
#+PROPERTY: JUAN 8

<md:KR4d0073_SBCK_007-11b>¶<md:KR4d0073_SBCK_008-1a>¶
<pb:KR4d0073_WYG_008-1a>
欽定四庫全書
　臨川文集巻八¶　　　　　宋　王安石　撰

　　古詩¶
　　　兩馬齒俱壯¶
　　　春從沙磧底¶
　　　晨興望南山¶
　　　結屋山澗曲¶
　　　朝日一暴背
<pb:KR4d0073_WYG_008-1b>
　　　黄菊有至性¶
　　　少狂喜文章¶
　　　三戰敗不羞¶
　　　少年見青春¶
　　　白日不照物<md:KR4d0073_SBCK_008-1b>¶　　　草端無華滋¶
　　　一日不再飯¶
　　　秋枝如殘人
<pb:KR4d0073_WYG_008-2a>
　　　青青西門槐¶
　　　天下不用車¶
　　　山田久欲拆¶
　　　聖賢何常施¶
　　　散髮一扁舟¶
　　　道人北山来¶
　　　今日非昨日¶
　　　秋日不可見
<pb:KR4d0073_WYG_008-2b>
　　　騏驥在霜野<md:KR4d0073_SBCK_008-2a>¶　　　悲哉孔子没¶
　　　秋庭午吏散¶
　　　秋日在梧桐¶
　　　我欲往滄海¶
　　　前日石上松¶
　　　日出堂上飲¶
　　　　兩馬齒俱壯
<pb:KR4d0073_WYG_008-3a>
兩馬齒俱壯自驕千里材生姿何軒軒或是龍之媒¶一
馬立長衢顧影方徘徊一馬裂銜轡犇嘶逸風雷¶立豈
飽芻豆戀棧常思迴犇豈欲野齕久羈羡駑駘¶兩馬不
同調各為世所猜問之不能言使我心悠哉¶
　　　　春從沙磧底<md:KR4d0073_SBCK_008-2b>¶春從沙磧底轉上青天際靄靄桑柘墟浮雲變姿媚¶游
人出暄暖鳥語辭隂翳心知歸有日我亦無愁思¶所嗟
獨季子尚客江湖澨萬里卜鳯凰飄飄何時至
<pb:KR4d0073_WYG_008-3b>
　　　　晨興望南山¶
晨興望南山不見南山根草樹露顛頂樛枝空復繁¶銅
瓶取井水已至尚餘温天風一吹拂的皪成璵璠¶
　　　　結屋山澗曲¶
結屋山澗曲挂瓢秋樹顛鳴不中律吕時時驚我眠¶吾
兒亦惡聒勠力事棄捐止我為爾歌不如恣其然¶狂風
動地至萬竅各啾喧一瓢雖易除豈在有無間¶皪皪山
下石泠泠手中弦臨流寫所愛坐聽以窮年
<pb:KR4d0073_WYG_008-4a>
　　　　朝日一暴背<md:KR4d0073_SBCK_008-3a>¶朝日一暴背欣然忘夜寒樵松煮澗水既食取琴彈¶彈
作南風歌歌罷坐長歎寤彼栖栖者遺世良獨難¶
　　　　黄菊有至性¶
團團城上日秋至少光輝積隂欲滔天況乃草木㣲¶黄
菊有至性孤芳犯群威采采霜露間亦足慰朝饑¶
　　　　少狂喜文章¶
少狂喜文章頗復好功名稍知古人心始欲老蠶耕¶低
<pb:KR4d0073_WYG_008-4b>
佪但志食邂逅亦專城仰慙㝠㝠士俯愧擾擾甿¶良夜
未遽央青燈數寒更撥書置左右仰屋慨平生¶
　　　　三戰敗不羞¶
三戰敗不羞一官遷輙喜古人思慰親愧辱寧在已¶於
陵避兄食織屨仰妻子恩義有相權潔身非至理<md:KR4d0073_SBCK_008-3b>¶　　　　少年見青春¶
少年見青春萬物皆嫵媚身雖不飲酒樂與賔客醉¶一
從𩯭上白百不見可喜心腸非故時更覺日月駛¶聞歡
<pb:KR4d0073_WYG_008-5a>
已倦往得飽還思睡春歸只如夢不復悲憔悴¶寄言少
年子努力作春事亦勿怪衰翁衰强自然異¶
　　　　白日不照物¶
白日不照物浮雲在寥廓風濤吹黄昏屋瓦更紛泊¶行
觀蔡河上負土私力弱隋堤散萬家亂若春蠶箔¶仍聞
決數道且用寛城郭婦子夜號呼西南漫為壑¶
　　　　草端無華滋¶
草端無華滋隂氣已盤固暄妍却如春歳晩曾不寤¶一
<pb:KR4d0073_WYG_008-5b>
裘可以暖貧士終難豫忽忽逺枝空寒蟲欲坏戸<md:KR4d0073_SBCK_008-4a>¶　　　　一日不再飯¶
一日不再飯飯已八九眠忽忽返照閒頓羸不可遷¶筋
骸徽纒束肺腑鼎鐺煎長往理不惜髙堂思所牽¶
　　　　秋枝如殘人¶
秋枝如殘人顔色先憔悴㣲寒吹已空性命一何脆¶寧
當記疇昔葩葉相嫵媚歳行誰使然好殺豈天意¶
　　　　青青西門槐
<pb:KR4d0073_WYG_008-6a>
人情甘阿䛕我獨倦請謁尤於權門疎萬事亦已拙¶平
生江湖期夢寐不可遏青青西門槐少解馬上暍¶
　　　　天下不用車¶
天下不用車人人乘馬馳王良雖善御攬轡欲從誰¶漢
武伐大宛殺人若京坻孝文却走馬獨行先安之<md:KR4d0073_SBCK_008-4b>¶萬物
命在天取舍各有時隂陽更用事冬暖豈所宜¶卞氏强
獻玉兩刖亦已癡幸終遇良工己剖得不疑¶
　　　　山田久欲拆
<pb:KR4d0073_WYG_008-6b>
山田久欲拆秋至尚求雨婦女喜秋凉踏車多笑語¶朔
雲巻衆水慘淡吹平楚横陂與直塹疑即沒洲渚¶霍霍
反照中散絲魚幾縷鴻䝉不可問且徃知何許¶欹眠露
下舸側見星月吐龍骨已嘔啞田家真作苦¶
　　　　聖賢何常施¶
聖賢何常施所遇有伸屈曲士守一隅欲以齊萬物¶䘮
非不欲富言為南宫出世無子有子誰敢救其失¶
　　　　散髪一扁舟
<pb:KR4d0073_WYG_008-7a>
散髮一扁舟夜長眠屢起秋水㵼明河迢迢藕花底<md:KR4d0073_SBCK_008-5a>¶愛
此露的皪復怜雲綺靡諒無與歌絃幽獨亦可喜¶
　　　　道人北山來¶
道人北山來問松我東岡舉手指屋脊云今如此長¶開
田故歲收種果今年嘗告叟去復来耘鋤尚康强¶死狐
正首丘遊子思故鄉嗟我行老矣墳墓安可忘¶
　　　　今日非昨日¶
今日非昨日昨日已可思明日異今日如何能勿悲¶當
<pb:KR4d0073_WYG_008-7b>
門五六樹上有蟬鳴枝朝聽尚壯急暮聞已衰遲¶仰㸔
青青葉亦復少華滋萬物同一氣固知當爾為¶我友南
山居笑談解人頥分我秋栢實問言歸何時¶衣冠污窮
塵苟得猶苦飢低佪歳已晩恐負平生期¶
　　　　秋日不可見<md:KR4d0073_SBCK_008-5b>¶秋日不可見林端但餘黄杖藜思平野俛仰畏無光¶栗
栗澗谷風吹我衣與裳姢姢空山月照我冠上霜¶
　　　　騏驥在霜野
<pb:KR4d0073_WYG_008-8a>
騏驥在霜野低佪向衰草入櫪聞秋風悲鳴思長道¶黄
金作鞭轡粲粲空外好人生貴得意不必恨枯槁¶
　　　　悲哉孔子沒¶
悲哉孔子沒千歳無麒麟蚩蚩盡鉏商此物誰能珍¶漢
武得一角燔烹誣鬼神更以鑄黄金傳夸後世人¶
　　　　秋庭午吏散¶
秋庭午吏散予亦歸息偃豈無嘉賔客欲往心獨懶¶北
忩古人篇一讀三四反悲哉不蚤計失道行晼晩
<pb:KR4d0073_WYG_008-8b>
　　　　秋日在梧桐<md:KR4d0073_SBCK_008-6a>¶秋日在梧桐轉隂如急轂㝠㝠蔽中庭下視今可暴¶髙
蟬不復嘒稍得寒鵶宿百遶有衰翁行歌待春緑¶
　　　　我欲往滄海¶
我欲往滄海客来自河源手探囊中膠救此千載渾¶我
語客徒爾當還治崑崙歎息謝不能相㸔涕飜盆¶客止
我且往濯髮扶桑根春風吹我舟萬里空目存¶
　　　　前日石上松
<pb:KR4d0073_WYG_008-9a>
前日石上松斸移沙水際青青折釵股俯映幽人砌¶蟠
根今鬯茂落子還蒼翠三年一楮葉世事真期費¶
　　　　日出堂上飲¶
日出堂上飲日西未云休主人笑而歌客子歎以愀¶指
此堂上柱始生在巖幽雨露飽所滋凌雲亦千秋<md:KR4d0073_SBCK_008-6b>¶所託
願求久何言值君收乃令卑濕地百蟻上窮鎪¶丹青空
外好鎮壓已堪憂為君重去之不使一蟻留¶蟻力雖云
小能生萬蚍蜉又能髙其礎不爾繼者稠¶語客且勿然
<pb:KR4d0073_WYG_008-9b>
百年等浮漚為客當酌酒何豫主人謀¶
　
　
　
　
　
　
　臨川文集巻八

# -*- mode: mandoku-view -*-
#+TITLE: 臨川文集
#+DATE: 2015-09-23 10:20:27
#+PROPERTY: JUAN 95

<md:KR4d0073_SBCK_094-13b>¶<md:KR4d0073_SBCK_095-1a>¶
<pb:KR4d0073_WYG_095-1a>
欽定四庫全書
　臨川文集卷

九十五¶　　　宋　王安石　撰
　　墓誌¶
　　　比部員外郎陳君墓誌銘¶
　　　吏部侍郎句公墓誌銘¶
　　　工部郎中𫝊公墓誌銘¶
　　　員外郎郭公墓誌銘¶
　　　刑部侍郎王公墓誌銘
<pb:KR4d0073_WYG_095-1b>
　　　員外郎馬君墓誌銘¶
　　　海陵縣主簿許君墓誌銘¶
　　　縣令陳君墓誌銘¶
　　　　比部員外郎陳君墓誌銘¶
陳晉公有子五人其一人今宰相是也公晉公之中<md:KR4d0073_SBCK_095-1b>¶子
而今宰相弟晉公諱某事始卒在史官公諱某字¶某九
歲用晉公恩守祕書省校書郎晉公薨恩改太¶常寺奉
禮郎服除久之㑹封禪恩改大理評事監鳯¶翔府酒稅
<pb:KR4d0073_WYG_095-2a>
又㑹祀汾陰改衛尉寺丞歸以最升知邵¶武之邵武縣
獻文章得試學士院宰相才之議與科¶名公固辭親在
願得進官職也不願得科名從之通¶判秀州改大理寺
丞歸又獻文章表乞治劇郡得淮¶陽軍改太子中舍今
上即位恩改殿中丞是歲賜¶緋衣銀魚知臨江軍還得
睦州薦者數人天子以¶公名屬審官又徙知遂州以齊
國太夫人疾辭還改¶虞部員外郎上便宜數事得引對
因自賛天子欲¶稍進用之而遭齊國太夫人之䘮以去
<pb:KR4d0073_WYG_095-2b>
居無何睦州<md:KR4d0073_SBCK_095-2a>¶人王稷上書斥公赦前數事服除猶坐是
監䖍州稅¶明道元年恩改比部員外郎通判建州改駕
部用舉¶者徙知吉州坐法免起為比部監泗州糧料又
坐法¶免起為虞部監饒州錢監復得比部歸羇居京師
久¶之乃出監江陰軍酒稅道疾病上書自言先臣恕得¶
幸先皇帝至大臣階先臣以得仕屢進所學䝉記¶識方
壯少時頗汲汲欲自奮收一日之效以卒事¶陛下而孤
行單立無黨友之助又薄命不幸數遭小¶人以見困蹶
<pb:KR4d0073_WYG_095-3a>
負先臣餘教辱陛下器使之恩今老¶矣念終無以報盛
德深自媿耻夙夜憂畏以故得疾¶病且死無田園以歸
無强有力子弟以養唯男一人¶世昌去年為進士得嘉
慶院解臣兄在中書奏不得<md:KR4d0073_SBCK_095-2b>¶試禮部今當為逺官去臣
旁逺甚陛下憐之幸聽¶臣分司改世昌蘇常間一官以
卒養臣天地之賜也¶臣誠窮即不自言誰當為臣言者
書入未報竟卒於¶江寧得年若干時某年月也夫人某
氏子男兩人世¶昌泉之晉江主簿次世長前死女兩人
<pb:KR4d0073_WYG_095-3b>
皆已嫁主簿¶將以某年月日葬公某處葬有日使來乞
銘初公為¶臨江軍先君為之佐其後二十五年某得主
簿於淮¶南而兄事之仍世有好義不可以辭無銘也公
名臣¶子少壯得美仕間以文藝自進意自以為且貴富
世¶其家而遭平世槩以文法持臣下故其材不得有所¶
肆而卒以齟齬窮其感激怨懟往往見於文辭主簿¶離
其藁為二十巻讀之知其心之所存也而其求分<md:KR4d0073_SBCK_095-3a>¶司語
尤悲因掇其大槩而存之噫其亦可悲也夫銘¶曰
<pb:KR4d0073_WYG_095-4a>
於此有木焉一本而中分其材均樹之時又均或斷¶而
焚或剖以為犧尊誰令然耶其偶然耶吾又何嗟¶
　　　　贈尚書吏部侍郎句公墓誌銘¶
公句氏諱希仲字衮臣景德六年以開封浚儀進士¶起
家厯選於吏部為揚州江都主簿洪州新建縣尉¶權管
句洪州奉新縣事開封府右軍廵判官其後除¶於審官
為監黄州岐亭鎮茶鹽酒稅監䖍州稅知洪¶州分寧縣
知容州句當在京左右廂店宅務知髙郵¶軍知岳安袁
<pb:KR4d0073_WYG_095-4b>
吉筠五州又其後除於中書為知隨州¶又遂以疾求分
司西京而以皇祐三年四月丁亥卒<md:KR4d0073_SBCK_095-3b>¶於安州之傳舍享
年七十一散官至朝奉郎職事官¶至光祿卿勲至上柱
國賜緋魚袋公通訓詁工篆𨽻¶書能傳其父學又善為
詩其在髙郵歲大饑以便宜¶振救所活萬餘人在鄂州
前吏以逃户諸稅責鄰人¶至或無桑矣而猶責其絲公
歎曰上恩及於無吿¶而州縣若此壅之何也即奏除之
在吉州州素多事¶公至則御之以簡奸吏惡民顧不得
<pb:KR4d0073_WYG_095-5a>
有為至相戒而¶去公奉寡嫂畜孤兄子尤篤於恩禮自
為郎中先任¶其兄子次及諸從最後乃蔭公子兄外孫
尹構幼失¶父母公收教之再舉進士禮部矣顧言以構
名聞構¶由此補郊社齋郎蓋其為人敦厚長者詳於施
人而¶略於養已如此句氏其先京兆人公曽祖諱同章
始<md:KR4d0073_SBCK_095-4a>¶遷成都之華陽祖諱令宣皇贈光祿寺丞父諱中正¶為
孟氏武泰軍節度使掌書記太宗時自潞州錄¶事參軍
召拜著作佐郎直史館其後改直昭文在兩¶館二十六
<pb:KR4d0073_WYG_095-5b>
年同館事多去為將相而公修職守道未¶甞為之少屈
以尚書屯田郎中卒於真宗之初而¶葬浚儀浚儀今祥
符也故公卒以某年某月某甲子¶葬公開封之開封縣
保安鄉永寧村公元配清河張¶氏繼配楚丘邊氏祥符
劉氏劉氏封延安郡君三男¶子諶尚書屯田員外郎詵
早世請太廟室長女子九¶人嫁尚書駕部員外郎王正已
湖州德清縣令郭真¶卿尚書虞部郎中楊定殿中丞劉
偁榮州錄事參軍¶張道古起居舍人鍾鼎臣殿中丞杜
<pb:KR4d0073_WYG_095-6a>
師益泰寧軍節<md:KR4d0073_SBCK_095-4b>¶度推官謝京登州司理參軍王朂及公
之葬也以公¶子諶故張夫人追封仙遊縣太君邊夫人
追封仙源¶縣太君劉夫人追封仁壽郡太君而公亦贈
官至尚¶書吏部侍郎銘曰¶
句宗華陽世實京兆來家東都公考有廟温温句公¶有
美有相不&KR0247;不求卒為圭璋考翼在上公丞在下¶為此
幽宫亦浚之野¶
　　　　山南東道節度推官贈尚書工部郎中傅¶公
<pb:KR4d0073_WYG_095-6b>
　　　　墓誌銘¶
公姓傅氏諱立字伯禮其先大名内黄人今鄆須城¶人
也慶厯二年以五舉進士得同三禮出身主鄭州¶管城
縣簿用舉者為滑州靈河縣令遭母夫人喪喪<md:KR4d0073_SBCK_095-5a>¶除以山
南東道節度推官知磁州昭德縣事嘉祐四¶年七月六
日卒於官舍享年六十六公以文行有聲¶於鄉其志氣
甚大既久困不遂因不復有仕意鄉人¶强之乃起佐管
城所為問義理如何不肯有所顧計¶貝州妖人為亂吏
<pb:KR4d0073_WYG_095-7a>
坐不察者衆州縣懲艾有以妖告¶者輒又致之刑辟或
誣浮屠道人為妖州捕之急公¶辯其無罪即釋之在昭
德縣人治河隄揔役者妄怒¶以立威諸縣畏其糺劾莫
敢校及笞公縣人公奪之¶縱去縣人感悦不督而功自
倍揔役者亦不敢復犯¶公所部其施於政者多如此故
其卒老稚相扶擕祭¶哭思慕久之不怠蓋公孝慈忠信
剛毅有守遇事不¶為可愧其仁心尤至既病亟呼其季
子告曰吾嘗質<md:KR4d0073_SBCK_095-5b>¶田於鄲數十口賴以活者三十年今田
<pb:KR4d0073_WYG_095-7b>
主往往而在¶汝兄仕於朝所不足者非財可以劵還之
於是長子¶方官於莫州及歸遭喪終以田歸主如公戒
公曽祖¶諱凝贈尚書庫部員外郎祖諱世隆尚書户部
員外¶郎知卭州父諱珏右班殿直凡三世皆以經學舉
至¶公始為進士而公子亦皆為進士曰堯俞尚書兵部¶
員外郎曰舜俞郊社齋郎曰君俞未仕餘四人皆早¶死
兵部君以才德為世名人嘗為諫官以言事不合¶辭知
雜御史不肯就以熈寧二年十月某日塟公於¶孟州濟
<pb:KR4d0073_WYG_095-8a>
源縣清廉鄉美化里以夫人長壽縣太君王¶氏祔於是
公贈官至尚書工部郎中太君有賢行方¶兵部除知雜
御史也適北使未返而親故皆賀夫人<md:KR4d0073_SBCK_095-6a>¶弗受治裝為行
及兵部歸而果辭不就以出也銘曰¶
惟傅厥先相武丁告功皇天上比星公躬服仁世守¶經
奮發華藻揚芬馨宜殖福祿引厥齡摧藏沉淹以¶濎濙
齎志弗獲終㝠㝠爰有美子集帝庭忠功孝名¶神所聽
卜塋髙原日永寧
<pb:KR4d0073_WYG_095-8b>
　　　　尚書度支員外郎郭公墓誌銘¶
公諱維字仲逸少好學有大志年二十五起為泰州¶司
理調泰眞二州判官以能聞監眞州之酒稅丁母¶憂服
除改著作佐郎知南豐縣俗喜訟令始至豪猾¶輒搆事
入縣察令能否公至即得其妄窮而徙之由¶此無敢犯
法改新都縣又以治稱既去民思之相與¶繪公像祠焉
使者薦其材就知雅州王䝉正姻明肅<md:KR4d0073_SBCK_095-6b>¶太后家侵民田幾
至百家有訴者更數獄無敢直其¶事詔公治之其行也
<pb:KR4d0073_WYG_095-9a>
人為公憚公至則拔根擿節不¶漏毫末以田歸民䝉正
坐除名既歸天子目之賜¶之朱衣得尚書屯田員外郎
知常州至州索宿姦數¶人流之州以無事移提㸃淮南
刑獄吏不治道聞公¶至往往豫以事求解部中肅然遷
度支以卒慶厯二¶年正月也凡仕二十七年公剛毅能
斷當事勇不自¶恤繇景德祥符之間四海平治寛文法
待吏而吏乃¶相習為遨嬉浮沉者或按一吏則交議羣
詆以為暴¶刻生事日浸月積而民敝於下矣至公始按
<pb:KR4d0073_WYG_095-9b>
吏而獨¶急於權倖有大臣出揚不治曲以禮事公公奏
斥不¶報既代猶斥之以是被按一無憾言以聲威聞而
所<md:KR4d0073_SBCK_095-7a>¶至即有惠愛某甞羈游過常里中民有以䙝語相罵¶
者其長者怒曰爾欲㤀郭屯田邪蓋公在常以此法¶其
民時卒已九年矣猶不㤀之惜乎朝廷方欲顯用¶而公
已不幸其出於治者猶未足以盡其志故不悉¶書特掇
其一二而存之此足以見公之志也祖某不¶仕父某贈
殿中丞母劉氏仙源縣太君妻張氏南陽¶縣君子男三
<pb:KR4d0073_WYG_095-10a>
人先正烏江縣尉聦正舉進士祥正星¶子主簿女六人
以某年月日葬公於某處公之里也¶將葬先正等以今
司封員外郎趙諴書來乞銘先人¶與公祥符八年以進
士起而公子且與某遊有好也¶銘不敢譲銘曰¶
翼翼汾陽子儀始王德完道粹功蓋於唐宜享世澤<md:KR4d0073_SBCK_095-7b>¶流
如海長原原南寓孰嗣而昌公生而明剛簡自徇¶㧞身
貧羇誼不辱進蘇窮斥姦惠立威振而年不長¶志不時
盡既奮既材天奚弗憖刻銘在幽來者之感
<pb:KR4d0073_WYG_095-10b>
　　　　贈尚書刑部侍郎王公墓誌銘¶
江陵縣有合葬龍山之西者為宋龍川令贈尚書刑¶部
侍郎王公之墓公之卒得年七十一其葬之歲在¶辛邜
為皇祐三年十二月甲申龍川其所卒也以刑¶部侍郎
贈公者曰公之子光祿卿周公諱文亮字昭¶逺其先晉
丞相導也丞相十有六世之孫儉為唐正¶議大夫刺明
州始去長安之萬年為明之奉化人大¶夫之兄曰潨潨
生紳紳生韶韶生公四世咸為縣令¶方錢氏之王吳越
<pb:KR4d0073_WYG_095-11a>
也公甞試䇿入等為其屬州之掾<md:KR4d0073_SBCK_095-8a>¶國除選於京師復掾
宻州尉䕫奉節為邢之任令舉¶者二十餘人不用歎曰
吾既其衰矣而為是是不可¶以已耶即以疾去去之八
年無復言進仕黨故强起¶之復歎曰仕不仕惟義也吾敢
自必於其間耶起令¶龍川遂卒始公尚少以文稱於士
友甞度浙江有忘¶白金百斤於舟公最後獨見之留三
日得忘者歸之¶而後去而不吿以名佗日從者以為言
於是又稱其¶長者今兩縣吏民皆曰賢令也既亡皆哀
<pb:KR4d0073_WYG_095-11b>
焉合葬於¶龍山者天水郡太君權氏善草𨽻書誦數經
能略通¶其説實唐貞孝公臯之十七世孫云子男四人
向頻¶髙為進士充其業其季光祿君也女三人皆歸聞
人¶光祿君方潔勤審下賢好學人以為君子之子焉自<md:KR4d0073_SBCK_095-8b>¶晉之亂而戎夷盜賊穴有中國且亂且治至於今歲¶千
年士大夫之家流落顚頓不常其世後雖有振起¶者多
不知其族之所出獨光祿君之家為世其家而¶能自道
尤詳自大夫伯仲至公四世之吿命皆具在¶命其宗人
<pb:KR4d0073_WYG_095-12a>
之子某銘公之墓者光祿君也銘曰¶
公先籍秦系相導大夫相孫維作守兄潨遂留家海¶浦
子紳孫韶公祖考于東四傳弗甚耀藏仁厥家以¶賚後
後蕃而昌其必效今卿追公為之兆¶
　　　　兵部員外郎馬君墓誌銘¶
馬君諱遵字仲塗世家饒州之樂平舉進士自禮部¶至
於廷書其等皆第一守祕書省校書郎知洪州之¶奉新
縣移知康州當是時天子更置大臣欲有所<md:KR4d0073_SBCK_095-9a>¶為求才能
<pb:KR4d0073_WYG_095-12b>
之士以察諸路而君自大理寺丞除太子¶中允福建路
轉運判官以憂不赴憂除知開封縣為¶江淮荆湖兩浙
制置發運判官於是君為太常博士¶朝廷方尊寵其使
事以監六路乃以君為監察御史¶又以為殿中侍御史
遂為副使已而還之臺以為言¶事御史至則彈宰相之
為不法者宰相用此罷而君¶亦以此出知宣州至宣州
一日移京東路轉運使又¶還臺為右司諫知諫院又為
尚書禮部員外郎兼侍¶御史知雜事同判流内銓數言
<pb:KR4d0073_WYG_095-13a>
時政多聽用始君讀¶書即以文辭辯麗稱天下及出仕
所至號為辨治論¶議條鬯人反覆之而不能窮平居頽
然若與人無所¶諧及議事有所建則必得其所守開封
常以權豪請<md:KR4d0073_SBCK_095-9b>¶託不可治客至有所請君輒善遇之無所
拒客退視¶其事一斷以法居久之人知君之不可以私
屬也縣¶遂無事及為諫官御史又能如此於是士大夫
歎曰¶馬君之智蓋能時其柔剛以有為也嘉祐二年君
以¶疾求罷職以出至五六乃以為尚書吏部員外郎直
<pb:KR4d0073_WYG_095-13b>
龍圖閣猶不許其出某月某甲子君卒年四十七¶天子
以其子某官某為某官又官其兄子持國某官¶夫人某
縣君鄭氏以某年某月某甲子葬君信州之¶弋陽縣歸
仁鄉裏沙之原君故與予善予常愛其智¶略以為今士
大夫多不能如惜其不得盡用亦其不¶幸早世不終於
貴富也然世方懲尚賢任智之弊而¶操成法以一天下
之士則君雖壽考且終於貴富其<md:KR4d0073_SBCK_095-10a>¶所畜亦豈能盡用哉
嗚呼可悲也已既葬夫人與其¶家人謀而使持國來以
<pb:KR4d0073_WYG_095-14a>
請曰願有紀也使君為死而¶不朽乃為之論次而繫之
以辭曰¶
歸以才能兮又予以時投之逺塗兮使驟而馳前無¶禦
者兮後有推之忽稅不駕兮其然奚為哀哀煢婦¶兮孰
慰其思墓門有石兮書以余辭¶
　　　　泰州海陵縣主簿許君墓誌銘¶
君諱平字秉之姓許氏余甞譜其世家所謂今泰州¶海
陵縣主簿者也君既與兄元相友愛稱天下而自¶少卓
<pb:KR4d0073_WYG_095-14b>
犖不羈善辨説與其兄俱以智略為當世大人¶所器寳
元時朝廷開方略之選以招天下異能之士¶而陜西大
帥范文正公鄭文肅公爭以君所為書以<md:KR4d0073_SBCK_095-10b>¶薦於是得召
試為太廟齋郎已而選泰州海陵縣主¶簿貴人多薦君
有大才可試以事不宜棄之州縣君¶亦常慨然自許欲
有所為然終不得一用其智能以¶卒噫其可哀也已士
固有離世異俗獨行其意罵譏¶笑侮困辱而不悔彼皆
無衆人之求而有所待於後¶世者也其齟齬固宜若夫
<pb:KR4d0073_WYG_095-15a>
智謀功名之士窺時俯仰¶以赴勢物之㑹而輒不遇者
乃亦不可勝數辯足以¶移萬物而窮於用說之時謀足
以奪三軍而辱於右¶武之國此又何説哉嗟乎彼有所
待而不悔者其知¶之矣君年五十九以嘉祐某年某月
某甲子葬眞州¶之揚子縣甘露鄉某所之原夫人李氏
子男瓌不仕¶璋眞州司户參軍琦太廟齋郎琳進士女
子五人已<md:KR4d0073_SBCK_095-11a>¶嫁二人進士周奉先泰州泰興縣令陶舜元
銘曰
<pb:KR4d0073_WYG_095-15b>
有㧞而起之莫擠而止之嗚呼許君而已於斯誰或¶使
之¶
　　　　漢陽軍漢川縣令陳君墓誌銘¶
陳君之墓在某州某縣某鄉某所之原以某年某月¶某
甲子葬陳君者諱之祥字某家某州之某縣其業¶進士
其中等以皇祐二年其官滁州全椒縣主簿漢¶陽軍漢
川縣令其為人强於學果於行能使為之長¶者聽為之
民者思其卒年三十二有一男一女皆出¶夫人李氏其
<pb:KR4d0073_WYG_095-16a>
葬臨川王某為之銘¶
芒乎既壯而能充忽乎奚去而誰從歸形幽陰兮&KR1094;¶土
以為宫聚封其上兮為記無窮<md:KR4d0073_SBCK_095-11b>¶　
　
　
　
　
<pb:KR4d0073_WYG_095-16b>
　
　
　
　
　
　
　
　臨川文集巻九十五

# -*- mode: mandoku-view -*-
#+TITLE: 臨川文集
#+DATE: 2015-09-23 10:20:23
#+PROPERTY: JUAN 72

<md:KR4d0073_SBCK_071-14b>¶<md:KR4d0073_SBCK_072-1a>¶
<pb:KR4d0073_WYG_072-1a>
欽定四庫全書
　臨川文集巻七十二¶　　　宋　王安石　撰

　　書¶
　　　荅韓求仁書¶
　　　荅龔深父書¶
　　　再荅龔深父論語孟子書¶
　　　荅王深父書三¶
　　　與王深父書二
<pb:KR4d0073_WYG_072-1b>
　　　荅劉讀秀才書¶
　　　　荅韓求仁書¶
比承手筆問以所疑哀荒乆不為報勤勤之意不可¶以
虛辱故畧以所聞致左右不自知其中否也唯求¶仁所
擇爾葢序詩者不知何人然非逹先王之法言<md:KR4d0073_SBCK_072-1b>¶者不能
為也故其言約而明肆而深要當精思而熟¶講之爾不
當疑其有失也二南皆文王之詩而其所¶繫不同者周
南之詩其志羙其道盛微至於赳赳武¶夫兎罝之人逺
<pb:KR4d0073_WYG_072-2a>
至於江漢汝墳之域乆至於衰世之¶公子皆有以成其
徳召南則不能與於此此其所以¶為諸侯之風而繫之
召公者也夫事出於一人而其¶不同如此者葢所入有
淺深而所施有乆近故爾所¶謂小雅大雅者詩之序固
曰政有小大故有小雅焉¶有大雅焉然所謂大雅者積
衆小而為大故小雅之¶末有疑於大雅者此不可不知
也又作詩者其志各¶有所主其言及於大而志之所主
者小其言及於小¶而志之所主者大此又不可不知也
<pb:KR4d0073_WYG_072-2b>
司馬遷以為大<md:KR4d0073_SBCK_072-2a>¶雅言王公大人而徳逮黎庶小雅譏小
已之得失而¶其流及上此言可用也又宣王之大雅其
善疑於小¶而幽王之小雅其惡疑於大葢宣王之善㣲
矣其大¶者如此而已幽王之惡大矣其小者猶如此也
凢序¶言刺某者一人之事也言刺時者非一人之事也
刺¶言其事疾言其情或言其事或言其情其實一也何¶
以知其如此墻有茨衛人刺其上也而卒曰國人疾¶之
而不可道也是以知其如此也刺亂為亂者作也¶閔亂
<pb:KR4d0073_WYG_072-3a>
為遭亂者作也何以知其如此平王之揚之水¶先束薪
而後束楚忽之揚之水先束楚而後束薪周¶之亂在上
而鄭之亂在下故也亂在上則刺其上亂¶在下則閔其
上是以知其如此也管蔡為亂成王㓜<md:KR4d0073_SBCK_072-2b>¶冲周公作鴟鴞
以遺王非疾成王而刺之也特以救¶亂而已故不言刺
亂也言刺亂刺&KR0310;刺奢刺荒序其¶所刺之事也言刺時
者明非一人之事爾非謂其不¶亂也關雎之詩所謂悠
哉悠哉輾轉反側者孔子所¶謂哀而不傷者也何彼穠
<pb:KR4d0073_WYG_072-3b>
矣之詩所謂平王者猶格¶王寧王而已非東周之平王
也所謂齊侯者猶康侯¶寜侯而已非營丘之齊侯也鄭
緇衣之詩宜也好也¶蓆也此其先後之序也此詩言武
公父子善善之無¶已故序曰以明有國善善之功焉蓆
多也宜者以言¶其所善之當也多者以言其所善之衆
也緇衣者君¶臣同朝之服也適子之館者就之也為之
改作緇衣¶而授之以粲者舉而飬之也能就之又能舉
而飬之<md:KR4d0073_SBCK_072-3a>¶此所以為有國者之善善而異於匹夫之善善
<pb:KR4d0073_WYG_072-4a>
也夫¶有國善善如此則優於天下矣其能父子善於其
職¶而國人美之不亦宜乎生民之詩所謂是任是負以¶
歸肇祀者言后稷既開國任負所種之榖以歸而肇¶祀
爾非以謂兆帝祀於郊也所謂卭盛于豆於豆于¶豋其
香始升上帝居歆者言我既為天子得祀郊則¶盛於豆
豋其香始升而上帝居歆爾非以為后稷得¶郊也其卒
曰胡臭亶時庻無辠悔以迄于今者言上¶帝所以居歆
何臭之亶時乎乃以后稷肇祀則庻無¶辠悔以迄於今
<pb:KR4d0073_WYG_072-4b>
得郊祀之時爾葢所謂文武之功起¶於后稷故推以配
天者此也衛有邶鄘之詩而說者¶以謂衛後世并邶鄘
而取之理或然也既無所受之<md:KR4d0073_SBCK_072-3b>¶則疑而闕之可也意誠
而心正心正則無所為而不¶正故孔子曰詩三百一言
以蔽之曰思無邪此詩之¶言故曰詩三百一言以蔽之
也非以它經為有異乎¶此也吾之所受者為此則彼者
吾之所弃也所謂彼¶哉彼哉者蓋孔子之所弃也孔子
曰管仲如其仁仁¶也揚子謂屈原如其智不智也猶之
<pb:KR4d0073_WYG_072-5a>
詩以不明為明¶又以不明為昬考其辭之終始則其文
雖同不害其¶意異也忠足以盡已恕足以盡物雖孔子
之道又何¶以加於此而論者或以謂孔子之道神明不
測非忠¶恕之所能盡雖然此非所以告曾子者也好勇
過我¶也者所謂能勇而不能怯者也能勇而不能怯非
成¶材也故孔子無所取古者鳯鳥至河出圖皆聖人在<md:KR4d0073_SBCK_072-4a>¶上之時其言鳯鳥不至河不出圖者蓋曰無聖人在¶上
而已矣顔子具聖人之體而微所謂羙人也其於¶尊五
<pb:KR4d0073_WYG_072-5b>
美屛四惡非待敎也若夫鄭聲佞人則由外鑠¶我者也
雖若顔子者不放而逺之則其於為邦也不¶能無敗書
曰能&KR0530;而惠何憂乎驩兠何畏乎巧言令¶色孔壬由此
觀之佞人者堯舜之所難而况於顔子¶者乎夫佞人之
所以入人者言而已言之入人不如¶聲之深則鄭聲之
可畏固又甚矣孔子曰如有所譽¶其有所試矣謂顔子
三月不違仁者葢有所試矣雖¶然顔子之行非終於此
其後孔子告之以克已復禮¶而請事斯語矣夫能言動
<pb:KR4d0073_WYG_072-6a>
視聽以禮則葢已終身未¶嘗違仁非特三月而已也語
道之全則無不在也無<md:KR4d0073_SBCK_072-4b>¶不為也學者所不能據也而不
可以不心存焉道之¶在我者為徳徳可據也以徳愛者
為仁仁譬則左也¶義譬則右也徳以仁為主故君子在
仁義之間所當¶依者仁而已孔子之去魯也知者以為
為無禮也乃¶孔子則欲以微辠行也以微辠行也者依
於仁而已¶禮體此者也智知此者也信信此者也孔子
曰志於¶道據於徳依於仁而不及乎義禮智信者其說
<pb:KR4d0073_WYG_072-6b>
葢如¶此也揚子曰道以道之徳以得之仁以人之義以
宜¶之禮以體之天也合則渾離則散一人而兼統四體¶
者其身全乎老子曰失道而後徳失徳而後仁失仁¶而
後義失義而後禮揚子言其合老子言其離此其¶所以
異也韓文公知道有君子有小人徳有凶有吉<md:KR4d0073_SBCK_072-5a>¶而不知
仁義之無以異於道徳此為不知道徳也管¶仲九合諸
侯一正天下此孟子所謂天之大任者也¶不能如大人
正已而物正此孔子所謂小器者也言¶各有所當非相
<pb:KR4d0073_WYG_072-7a>
違也昔之論人者或謂之聖人或謂¶之賢人或謂之君
子或謂之仁人或謂之善人或謂¶之士微子一篇記古
之人出處去就葢略有次序其¶終所記八士者其行特
可謂之士而已矣當記此時¶此八人之行蓋猶有所見
今亡矣其行不可得而考¶也無君子小人至於五世則
流澤盡澤盡則服盡而¶尊親之禮息萬世莫不尊親者
孔子也故孟子曰予¶未得為孔子徒也予私淑諸人也
孟子所謂市㕓而¶不征法而不㕓者先儒以國中之地
<pb:KR4d0073_WYG_072-7b>
謂之㕓以周官<md:KR4d0073_SBCK_072-5b>¶考之此説是也㕓而不征者賦其市地
之㕓而不征¶其貨法而不㕓者治之以市官之法而不
賦其㕓或¶㕓而不征或法而不㕓葢制商賈者惡其盛
盛則人¶去本者衆又惡其衰衰則貨不通故制法以權
之稍¶盛則㕓而不征已衰則法而不㕓文王之時關譏
而¶不征及周公制禮則凶荒札喪然後無征葢所以權¶
之也貢者夏后氏之法而孟子以為不善者不善非¶夏
后氏之罪也時而已矣責難於君者吾聞之矣責¶善於
<pb:KR4d0073_WYG_072-8a>
友者吾聞之矣雖然其於君也曰以道事之不¶可則止
其於友也曰忠告而善道之不可則止王驩¶於孟子非
君也非友也彼未嘗謀於孟子則孟子未¶嘗與之言不
亦宜乎求仁所問於易者尚非易之藴<md:KR4d0073_SBCK_072-6a>¶也能盡於詩書
論語之言則此皆不問而可知某嘗¶學易矣讀而思之
自以為如此則書之以待知易者¶質其義當是時未可
以學易也唯無師友之故不得¶其序以過於進取乃今
而後知昔之為可悔而其書¶徃徃已為不知者所傳追
<pb:KR4d0073_WYG_072-8b>
思之未嘗不媿也以某之¶愧悔故亦欲求仁愼之葢以
求仁之才能而好問如¶此某所以告於左右者不敢不
盡冀有以亮之而已¶至於春秋三傳既不足信故於諸
經尤為難知辱問¶皆不果荅亦冀有以亮之¶
　　　　荅龔深父書¶
某得手筆感慰尤喜侍奉萬福所示王深父事甚曉¶然
不為小廉曲謹以投衆人耳目而趣舍必度於仁<md:KR4d0073_SBCK_072-6b>¶義是
乃深父所以合於古人而衆人所以不識&KR0359;父¶者也言
<pb:KR4d0073_WYG_072-9a>
之於深父何病揚雄亦用心於内不求於外¶不修亷隅
以徼名當世故某以謂深父於為雄幾可¶以無悔揚雄
者自孟軻以來未有及之者但後世士¶大夫多不能深
考之爾孟軻聖人也賢人則其行不¶皆合於聖人特其
智足以知聖人而已故某以謂深¶父其知能知軻其於
為雄㡬可以无悔揚雄之仕合¶於孔子無不可之義奈
何欲非之乎若以深父不仕¶為過於雄則自雄以來能
不仕者多矣豈皆能過於¶雄乎若以深父之不仕為與
<pb:KR4d0073_WYG_072-9b>
雄異則孟子稱禹稷顔¶囘同道深父之於為雄其以強
學力行之所至仕不¶仕特其所遭義命之不同未可以
議於此深父吾友<md:KR4d0073_SBCK_072-7a>¶也言其美尤不敢略亦不敢誣所以
致忠信於吾友¶然以乆廢學恐所論尚不中不惜更詳
喻及也¶
　　　　再荅龔深父論語孟子書¶
某啓所論及異論其曉然道徳性命其宗一也道有¶君
子有小人徳有吉有凶則命有順有逆性有善有¶惡固
<pb:KR4d0073_WYG_072-10a>
其理又何足以疑伊尹曰兹乃不義習與性成¶出善就
惡謂之性亡不可謂之性成伊尹之言何謂¶也召公曰
惟不敬厥徳乃早墜厥命者所謂命凶也¶命凶者固自
取然猶謂之命若小人之自取或幸而¶免不可謂之命
則召公之言何謂也是古之人以無¶君子為無道以無
吉徳為無徳則出善就惡謂之性¶亡非不可也雖然可
以謂之無道而不可謂之道無<md:KR4d0073_SBCK_072-7b>¶小人可謂之無徳而不
可以謂徳無凶可以謂之性¶亡而不可以謂之性無惡
<pb:KR4d0073_WYG_072-10b>
孔子曰性相近也習相逺¶也言相近之性以習而相逺
則習不可以不愼非謂¶天下之性皆相近而已矣孔子
見南子為有禮則孔¶子不可告子路曰是禮也而曰天
厭之乎孟子曰男¶女授受不親禮也嫂溺援之以手者
權也若有禮而¶無權則何以為孔子天下之理固不可
以一言盡君¶子有時而用禮故孟子不見諸侯有時而
用權故孔¶子可見南子孔子與蒲人盟而適衛者將以
行法也¶不如是則要盟者得志矣且有至于人而不得
<pb:KR4d0073_WYG_072-11a>
行則¶聖人之無所奈何孔子適衛非蒲之所能至則孔
子¶何為而不適衛蓋適衛然後足以明義此孔子之所<md:KR4d0073_SBCK_072-8a>¶微也凡此皆略為深甫道之以深甫之明何難於荅¶是
而千里以書見及此固深甫之好問嗜學之無已¶也久
廢筆墨言不逮意幸察¶
　　　　荅王深甫書¶
某拘於此鬱鬱不樂日夜望深甫之來以豁吾心而¶得
書乃不知所冀况自京師去潁良不逺深甫家事¶會當
<pb:KR4d0073_WYG_072-11b>
有暇時豈宜愛數日之勞而不一顧我乎朋友¶道䘮乆
矣此吾於深甫不能無望也向説天民與深¶甫不同雖
䝉丁寧相敎意尚未能與深甫相合也深¶甫曰事君者
以容於吾君為恱安社稷者以安吾之¶社稷為恱天民
者以行之天下而澤被於民為逹三¶者皆執其志之所
殖而成善者也而未及乎知命大<md:KR4d0073_SBCK_072-8b>¶人則知命矣某則以
謂善者所以繼道而行之可善¶者也孔子曰智及之仁
能守之莊以涖之動之不以¶禮未善也又曰武盡美矣
<pb:KR4d0073_WYG_072-12a>
未盡善也孔子之所謂善¶者如此則以容於吾君為恱
者未可謂能成善者也¶亦曰容而已矣以容於吾君為
恱者則以不容為戚¶安吾社稷為恱則以不安為戚吾
身之不容與社稷¶之不安亦有命也而以為吾戚此乃
所謂不知命也¶夫天民者逹可行於天下而後行之者
也彼非以逹¶可行於天下為恱者也則其窮而不行也
豈以為戚¶哉視吾之窮逹而無恱戚於吾心不知命者
其何能¶如此且深甫謂以民繫天者明其性命莫不稟
<pb:KR4d0073_WYG_072-12b>
於天¶也有匹夫求逹其志於天下以飬全其類是能順
天<md:KR4d0073_SBCK_072-9a>¶者敢取其號亦曰天民安有能順天而不知命者乎¶
深甫曰安有能視天以去就而徳顧貶於大人者乎¶某
則以謂古之能視天以去就其徳貶於大人者有¶矣即
深甫所謂管仲是也管仲不能正已者也然而¶至於不
死子糾而從小白其去就可謂知天矣天之¶意固嘗甚
重其民故孔子善其去就曰豈若匹夫匹¶婦之為諒也
自經於溝瀆而莫之知也此乃吾所謂¶徳不如大人而
<pb:KR4d0073_WYG_072-13a>
尚能視天以去就者深甫曰正已以¶事君者其道足以
致容而已不容則命也何恱於吾¶心哉正已而安社稷
者其道足以致安而已不安則¶命也何恱於吾心哉正
已以正天下者其道足以行¶天下而已不行則命也何
窮逹於吾心哉某則以謂<md:KR4d0073_SBCK_072-9b>¶大人之窮逹能無恱戚於吾
心不能毋欲逹孟子曰¶我四十不動心又曰何為不豫
哉然而千里而見王¶是予所欲也不遇故去豈予所欲
哉王庶㡬改之予¶日望之夫孟子可謂大人矣而其言
<pb:KR4d0073_WYG_072-13b>
如此然則所謂¶無窮逹於吾心者殆非也亦曰無恱戚
而已矣深甫¶曰惟其正已而不期於正物是以使萬物
之正焉某¶以謂期於正已而不期於正物而使萬物自
正焉是¶無治人之道也無治人之道者是老莊之為也
所謂¶大人者豈老莊之為哉正已不期於正物者非也
正¶已而期於正物者亦非也正已而不期於正物是無¶
義也正已而期於正物是無命也是謂大人者豈顧¶無
義命哉揚子曰先自治而後治人之謂大器揚子<md:KR4d0073_SBCK_072-10a>¶所謂
<pb:KR4d0073_WYG_072-14a>
大器者蓋孟子之謂大人也物正焉者使物取¶正乎我
而後能正非使之自正也武王曰四方有辠¶無辠惟我
在天下曷敢有越厥志一人横行於天下¶武王恥之孟
子所謂武王一怒而安天下之民不期¶於正物而使物
自正則一人横行於天下武王無為¶怒也孟子没能言
大人而不放於老莊者揚子而已¶深甫嘗試以某之言
與常君論之二君猶以為未也¶願以敎我¶
　　　　二
<pb:KR4d0073_WYG_072-14b>
某學未成而仕仕又不能俛仰以赴時事之會居非¶其
好任非其事又不能逺引以避小人之謗讒此其¶所以
為不肖而得辠於君子者而足下之所知也徃<md:KR4d0073_SBCK_072-10b>¶者足下
遽不棄絶手書勤勤尚告以其所不及幸甚¶幸甚顧私
心尚有欲言未知可否試嘗言之某嘗以¶謂古者至治
之世然後備禮而致刑不備禮之世非¶無禮也有所不
備耳不致刑之世非無刑也有所不¶致耳故某於江東
得吏之大辠有所不治而治其小¶辠不知者以謂好伺
<pb:KR4d0073_WYG_072-15a>
人之小過以為明知者又以為¶不果於除惡而使惡者
反資此以為言某乃異於此¶以為方今之理勢未可以
致刑致刑則刑重矣而所¶治者少不致刑則刑輕矣而
所治者多理勢固然也¶一路數千里之間吏方苟簡自
然狃於飬交取容之¶俗而吾之治者五人小者罰金大
者纔絀一官而豈¶足以為多乎工尹商陽非嗜殺人者
猶殺三人而止<md:KR4d0073_SBCK_072-11a>¶以為不如是不足以反命某之事不幸
而類此若夫¶為此紛紛而無與於道之廢興則既亦知
<pb:KR4d0073_WYG_072-15b>
之矣抑所¶謂君子之仕行其義者竊有意焉足下以為
如何自¶江東日得毁於流俗之士顧吾心未嘗為之變
則吾¶之所存固無以媚斯世而不能合乎流俗也及吾
朋¶友亦以為言然後怵然自疑且有自悔之心徐自反¶
念古者一道徳以同天下之俗士之有為於世也人¶無
異論今家異道人殊徳又以愛憎喜怒變事實而¶傳之
則吾友庸詎非得於人之異論變事實之傳而¶後疑我
之言乎况足下知我深愛我厚吾之所以日¶夜向徃而
<pb:KR4d0073_WYG_072-16a>
不忘者安得不嘗試言吾之所自為以冀¶足下之察我
乎使吾自為如此而可以無辠固夫善<md:KR4d0073_SBCK_072-11b>¶即足下尚有以
告我使釋然知其所以為辠雖吾徃¶者已不及尚可以
為來者之戒幸留意以報我無忽¶
　　　　三¶
某啓不見已兩月雖塵勞汩汩企望盛徳何日無之¶忽
辱惠書承以論語義見敎言微㫖奥直造孔庭非¶極高
明孰能為之仰羡仰羡近䝉子固夷甫過我因¶與二公
<pb:KR4d0073_WYG_072-16b>
同觀尤所歎服何時得至金陵以盡逺懐¶
　　　　與王深父書¶
某頓首自與足下别日思規箴切劘之補甚於飢渇¶足
下有所聞輒以告我近世朋友豈有如足下者乎¶此固
某所望於足下者惜乎與足下相去逺過失日¶甚而不
昔傳聞於足下誠使盡聞而盡敎之雖某之<md:KR4d0073_SBCK_072-12a>¶愚其庻㡬
少有成乎惟足下不以數附書為勤幸甚¶幸甚¶
　　　　二
<pb:KR4d0073_WYG_072-17a>
某頓首近已奉狀不知到否竟不得脫省中而今曰¶就
職聞足下當入都下幸能蚤來冀得一見若足下¶來差
池則某此月乞去至淮南迎親矣出不過三四¶十日則
還至都下幸足下且留以待某還事欲講於¶左右者甚
衆切勿遽去若今不得一見又不知何時¶奉見切勿亟
歸也有王逄原者卓犖可駭自常州與¶之如江南巳見
其有過人者及歸而見之所學所守¶愈超然殆不可及
忽得報死矣天於善人君子如此¶可歎可嘆如逢原者
<pb:KR4d0073_WYG_072-17b>
求之於時殆未見比不知常君<md:KR4d0073_SBCK_072-12b>¶方之孰賢耳可痛可痛
恨足下不得見之耳書不盡¶意自愛自愛¶
　　　　荅劉讀秀才書¶
乆不聞問忽得書承侍奉萬福良以為慰見問進退¶去
就之意葢道之所存意有所不能致而意之所至¶言有
所不能盡第深考微子一篇則古之聖人君子¶所以趣
時合變葢可睹矣阻闊愈逺惟自愛數以書¶見及¶
　臨川文集巻七十二

# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.418996
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0482-010臨川先生文集-卷第十.
<pb:KR4d0073_SBCK_010-1a>¶
臨川先生文集卷第十¶
　　古詩¶
　　　和甫如京師微之置酒¶
　　　别孫莘野¶
　　　&KR0009;丁中允(寳臣)¶
　　　示平甫弟¶
　　　憶北山送勝上人¶
　　　相國寺啓同天節道場行香院觀戲者¶
　　　馬上轉韻¶
　　　乙巳九月登治城作¶
　　　過劉貢甫¶
　　　估玉¶
<pb:KR4d0073_SBCK_010-1b>¶
　　　　信都公家白兎¶
　　　　車螯二首¶
　　　　與平甫同賦槐¶
　　　　甘棠梨¶
　　　　獨山梅花¶
　　　　同昌叔賦鴈奴¶
　　　　老樹¶
　　　　賦棗(得燭字)¶
　　　　飛鴈¶
　　　　寓言九首¶
　　　　舟中讀書¶
　　　　和王樂道讀進士試卷¶
<pb:KR4d0073_SBCK_010-2a>¶
　　　自訟¶
　　　彼狂¶
　　　衆人¶
　　　　和甫如京師微之置酒¶
季子將北征貂裘解亭臯使君擁鳴騶出餞載酒醪¶
作詩寵行色坐客多賢豪信知大夫才能賦在登高¶
陟圯憂未巳強歌反哀號問言歸何時逮此冬風饕¶
川塗良阻脩箠轡愼所操黃屋初啓聖萬靈歸一陶¶
詢謀及踈賤㧞取皆時髦徃矣果有合可辭州縣勞¶
　　　　别孫莘老¶
逢原未熟我巳與子相知自吾得逢原知子更不疑¶
把手湖上舟望子欲歸時茫然乃分散獨背東南馳¶
<pb:KR4d0073_SBCK_010-2b>¶
寥寥西城居邂逅與子期鷄鳴入省門朱墨來紛披¶
含意不自得強顔&KR0147;爾爲㑹合常在夜青燈照書詩¶
徃徃並衾語至明不言疲怱怱捨我去使我當從誰¶
送子不出門我身方羈縻我心得自如今與子相隨¶
隨子至湖上逢原所甞嬉想見荷葉盡北風卷寒漪¶
巳懷今日愁更念昔日悲相逢亦何有但有鏡中絲¶
　　　　&KR0009;丁中允(寳臣)¶
人生九州閒泛泛水中木漂浮隨風波邂逅得相觸¶
始我與夫子得官同一州相逢皆偶然情義乃綢繆¶
我於人事踈而子乆矣修磨礱以成我德大不可醻¶
乖離今六年念子未甞休豈不道相逢但得頃刻留¶
歡喜不滿顔長年抱離憂古人有所思千里駕車牛¶
<pb:KR4d0073_SBCK_010-3a>¶
如何咫尺間而不與予遊顧惜五斗米無辜自拘囚¶
念彼磊落者心顔兩慙羞剡山碧榛榛剡水日夜流¶
山行苦無巇水淺亦可舟使君子所善來檄自可求¶
何時子來意待子南山頭¶
　　　　示平甫弟¶
汴渠西受崑崙水五月奔湍射黃矢高淮夜入忽倒¶
流碕岸相看欲生觜萬檣如山矻不動嗟我仲子行¶
亦止自聞留蓮且一月每得問訊猶千里老工取河¶
天上落伏礫邅沙卷無底土橋立馬望城東數日知¶
有相逢喜牆隅返照媚槐榖池面過&KR0040;蘇篁葦欣然¶
把手相與閑所願此時無一詭豈無他憂能老我付¶
與天地從今始閉門爲謝載酒人外慕紛紛吾巳矣¶
<pb:KR4d0073_SBCK_010-3b>¶
　　　　憶北山送勝上人¶
蒼藤翠木江南山激激流水兩山間山高水深魚鳥¶
樂車馬跡絶人長閑雲埋樵聲隔葱蒨月弄釣影臨¶
潺湲黃塵滿眼衣可濯夢寐惆悵何時還¶
　　　　相國寺啓同天節道場行香院觀戲者¶
侏優戲場中一貴復一賤心知本自同所以無欣怨¶
　　　　馬上轉韻¶
三月楊花迷眼白四月柳條空老碧年光如水儘東¶
流風物看看又到秋人世百年能幾許何湏戚戚長¶
辛苦富貴功名自有時簞瓢捽茹亦山雌¶
　　　　乙巳九月登冶城作¶
欲望鍾山岑因知冶城路躋攀隱木杪稍記曾遊處¶
<pb:KR4d0073_SBCK_010-4a>¶
紅沉渚上日蒼起榛中霧即事有哀傷山川自如故¶
　　　　過劉貢甫¶
去年約子遊山陂今者仍爲大梁客天旋日月不少¶
留稱意人閒寧易得天明徑欲相就語雲雪塡城萬¶
家白冬風吹鬛馬更驕一出何由問行迹能言竒字¶
世巳少終欲追攀豈辭劇枕中鴻寳舊所傳飲我寧¶
辭酒或索吾願與子同醉醒顔狀雖殊心不隔故知¶
今有可憐人回首紛紛斗筲窄¶
　　　　估玉¶
潼關西山古藍田有氣鬱鬱髙拄天雄虹雌霓相結¶
纒晝夜不散非雲煙秦人挾斤上其巔視氣所出深¶
鑱鐫得物盈尺方且堅以斤試叩聲泠然持歸市上¶
<pb:KR4d0073_SBCK_010-4b>¶
求百錢人皆疑嗟莫愛憐大梁老估聞不眠操金喜¶
取走蹁躚深藏牢包三十年光怪隣里驚相傳欲獻¶
天子無由縁朝廷昨日鍾鼓縣呼工琢圭寘神筵玉¶
材細鎻不中權賈孫抱物詔使前紅羅複疊怕紫氈¶
發視紺碧光屬聮詔問與價當幾千衆工讓口無敢¶
先嗟我豈識真(一作/庬)與全¶
　　　　信都公家白兔¶
水精爲宫玉爲田姮娥縞衣洗朱鈆宫中老兔非日¶
浴天使㓗白冝嬋姢揚&KR0161;弭足桂樹間桂花如霜亂¶
後前赤鵶相望窺不得空疑兩瞳射日丹東西跳梁¶
自長乆天畢橫施亦何有憑光下視&KR0431;罔繁衣褐紛¶
紛漫回首去年驚墮滁山雲出入虚莽猶無群竒毛¶
<pb:KR4d0073_SBCK_010-5a>¶
難藏果亦得千里今以窮歸君空衢險幽不可返食¶
君庭除嗟亦窘令予得爲此免謀豐草長林且遊衍¶
　　　　車螯二首¶
車螯肉甚美由美得烹燔殻以無味弃弃之能乆存¶
予嘗憐其肉柔弱甘咀吞又甞怪其殻有功不見論¶
醉客快一噉散投墻壁根寧能爲收拾持用訊醫門¶
　　　　二¶
車螯肉之弱恃殻保厥身自非身有求不敢㣲啓唇¶
尚恐擉者得泥沙常埋堙徃徃湯火間身盡殻空存¶
維海錯萬物口牙且咀吞爾無如彼何可畏寧獨人¶
無爲乆自苦含匿不㬥陳豁然從所如游蕩四海滣¶
清波躍其汙白日曬其昏死生或有在豈遽得烹燔¶
<pb:KR4d0073_SBCK_010-5b>¶
　　　　與平甫同賦槐¶
冰雪泊楚岸萬株同飄零春風都城居初見葉青青¶
歲行如車輪䕃翳忽滿庭秋子今在眼何時動江舲¶
　　　　甘棠梨¶
甘棠詩所歌自足誇衆果愛其凌秋霜萬玉懸磊砢¶
園夫盛採摘市賈爭包裹車輸動盈箱舟載輒連柁¶
朝分不知數暮在知幾顆但使甘有餘何傷小而橢¶
主人&KR0162;千金飣餖留四坐柑椑與橙栗在口亦云可¶
都城紛華地内熱易生火問客當此時蠲煩孰如我¶
　　　　獨山梅花¶
獨山梅花何所似半開半謝荆&KR0068;中美人零落依草¶
木志士顦顇守蒿蓬亭亭&KR0012;艶帶寒日漠漠逺香隨¶
<pb:KR4d0073_SBCK_010-6a>¶
野風移栽不得根欲老回首上林顔色空¶
　　　　同昌叔賦鴈奴¶
鴈鴈無定棲隨陽以南北嗟哉此爲奴至性能懇惻¶
人將伺其殆奴輒告之亟舉群寤而飛機巧無所得¶
夜或以火取奴鳴火因匿頻驚莫我捕顧謂奴不直¶
嗷嗷身百憂泯泯衆一息相隨入矰繳豈不聽者惑¶
偷安與受紿自古有亡國君看鴈奴篇禍福甚明白¶
　　　　老樹¶
去年北風吹瓦裂墻頭老樹凍欲折蒼葉蔽屈忽扶¶
踈野禽從此相與居禽鳴無時不可數雌雄各自應¶
律吕我牀撥書當午眠能驚我眠䀨我語古詩爲鳴¶
山更幽我念不&KR0002;鳴聲收但憂此物一朝去狂風還¶
<pb:KR4d0073_SBCK_010-6b>¶
來欺老樹¶
　　　　賦&KR0037;(得燭字)¶
種桃昔所傳種&KR0037;予所欲在實爲美果論材又良木¶
餘甘入鄰家尚得饞婦逐況余秋盤中快噉取饜足¶
風包墮朱繒日顆皺紅玉䞇享古巳然&KR0206;詩自冝錄¶
&KR1210;懷青齊間萬樹䕃平陸誰云食之昏匿知乃成俗¶
廣庭觴聖壽以此參肴蔌願比赤心投皇明儻予燭¶
　　　　飛鴈¶
鴈飛&KR0115;&KR0115;時下泊稻&KR0413;雖少江湖樂人生何必慕輕¶
肥辛苦將身到沙漠漢時蘇武與張騫萬里生還值¶
偶然丈夫許國當如此男子辭親亦可憐¶
　　　　寓言九首¶
<pb:KR4d0073_SBCK_010-7a>¶
詵詵古之士出必見禮樂群游與群飲仁義待揚㩁¶
心疲歌舞荒耳聒米鹽濁所以後世賢絶俗乃爲學¶
　　　　二¶
不得君子居而與小人游疵瑕不相摩况乃&KR0852;釁稠¶
髙語不敢出鄙辭強顔酧始云避世患自&KR0116;日巳偷¶
如傅一齊人以萬楚人咻云復學齊言定復不可求¶
仁義多在野欲從苦淹留不悲道難行所悲累身修¶
　　　　三¶
周公歌七月耕稼乃王術宣王追祖宗考牧與宫室¶
甘棠能聽訟召伯聖人匹後生論常髙於世復何實¶
　　　　四¶
婚䘮孰不供貸錢免爾縈耕&KR0053;孰不給傾粟助之生¶
<pb:KR4d0073_SBCK_010-7b>¶
物贏我&KR0053;之物窘出使營後世不務此區區挫兼并¶
　　　　五¶
正觀業萬世經營豈非艱其子一揺之宗廟靈幾殚¶
開元始聦明一&KR0780;犇岷山功髙後毀易德薄人存難¶
　　　　六¶
言失於湏&KR0119;百世不可除行失几席間惡名滿八區¶
百年養不足一日毀有餘諒彼耻不仁戒哉惟厥初¶
　　　　七¶
鐘皷非樂本本末猶相因仁聲入人深孟子言之醇¶
如何正觀君從古同隋陳風俗不粹美惜哉世無臣¶
　　　　八¶
遊鯨厭海濁出戲清江湄風濤助翻騰網&KR0328;不敢窺¶
<pb:KR4d0073_SBCK_010-8a>¶
失身洲渚間螻蟻乗其機物大苦易窮一窮無所歸¶
　　　　九¶
猛虎卧草間群鳥從噪之萬物忌強梁寧獨以其私¶
虎終機械得鳥亦彈丸隨山鷄不忤物黙與鳯凰期¶
　　　　舟中讀書¶
冉冉木葉下蕭蕭山水秋浮雲帶田野落日抱汀洲¶
歸卧無與語出門何所求未能忘感&KR0099;聊以古人謀¶
　　　　和王樂道讀進士試卷¶
文章始隋唐進取歸一律安知鴻都事竟用程人物¶
變今嗟未能於巳空自咄流波亦巳漫髙論常見屈¶
故令俶儻士徃徃棄堙鬰臯陶叙九德固有知人術¶
聖世欲爾爲徐觀異人出¶
<pb:KR4d0073_SBCK_010-8b>¶
　　　　自訟¶
孔子見南子子路爲不怡欲從公山氏勃鬰見色辭¶
道如天之蒼萬物不能緇弟子尚不信況余乏才資¶
明知古人仁語黙各有時茍出不自愼果爲聽者疑¶
白圭尚有磨駟馬猶能追一言成不智雖悔欲何爲¶
　　　　彼狂¶
上古杳黙無人聲日月不忒山川平人與鳥獸相隨¶
行祖孫一死十百生萬物不給乃相兵伏羲畫法作¶
後程漁蟲獵獸寛群爭勢不得巳當經營非以示世¶
爲聦明方分&KR0011;别物有名夸賢尚功列耻榮蠱僞日¶
巧雕元精至言一出衆輒驚上智閉匿不敢成因時¶
就俗救刖黥惜哉彼狂以文鳴強取色樂要聾盲震¶
<pb:KR4d0073_SBCK_010-9a>¶
蕩沈濁終無清詼詭徒亂聖人氓豈&KR0002;泯黙死蠶耕¶
　　　　衆人¶
衆人紛紛何足競是非吾喜非吾病頌聲交作莽豈¶
賢四國流言旦猶聖唯聖人能輕重人不能銖兩爲¶
千鈞乃知輕重不在彼要之美惡由吾身¶
臨川先生文集卷第十¶
<pb:KR4d0073_SBCK_010-9b>¶

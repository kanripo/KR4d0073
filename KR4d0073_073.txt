# -*- mode: mandoku-view -*-
#+TITLE: 臨川文集
#+DATE: 2015-09-23 10:20:24
#+PROPERTY: JUAN 73

¶
<md:KR4d0073_SBCK_073-1a>¶
<pb:KR4d0073_WYG_073-1a>
欽定四庫全書
　臨川文集巻

七十三¶　　　宋　王安石　撰
　　書¶
　　　荅徐絳書¶
　　　荅李資深書¶
　　　荅韶州張殿丞書¶
　　　荅司馬諫議書¶
　　　荅曾公立書
<pb:KR4d0073_WYG_073-1b>
　　　荅吕吉甫書¶
　　　與王子醇書四¶
　　　與趙卨書¶
　　　囘蘓子瞻簡¶
　　　與陳和叔内翰簡<md:KR4d0073_SBCK_073-1b>¶　　　荅許朝議書¶
　　　荅蔡天啓書¶
　　　與參政王禹玉書二
<pb:KR4d0073_WYG_073-2a>
　　　荅曾子固書¶
　　　　荅徐絳書¶
某啓某鄙樸未嘗得邂逅而䝉以書辱於千里之逺¶固
已幸甚足下求免於今之世而求合於古之人不¶以問
世之能言而欲有取於不肖此某之所以難於¶對也自
生民以來為書以示後世者莫深於易易之¶所為作不
出足下之所求文王以伏羲為未足以喻¶世也故從而
為之辭至於孔子之有述也蓋又以文¶王為未足此皆
<pb:KR4d0073_WYG_073-2b>
聦明睿智天下至神然尚於此不能<md:KR4d0073_SBCK_073-2a>¶以一言盡之而患
其喻之難也况以區區之中材而¶遇變故之無窮其能
皆有所合而卒以自免乎雖能¶有所合而有以自免其
可以易言而遽曉乎此某夙¶夜勉焉而懼終不及者也
其能遽有以進左右者乎¶然學者患其志之不同而有
志者欲其為之不已某¶與足下幸志同矣如為之不已
佗日邂逅得各講其¶所聞擇其可以守之庶其卒將有
得焉葢古之人其¶成未甞不以友者此亦區區有望於
<pb:KR4d0073_WYG_073-3a>
君子也¶
　　　　荅李資深書¶
某啓辱書勤勤敎我以義命之説此乃足下忠愛於¶故
舊不忍捐弃而欲誘之以善也不敢忘不敢忘雖¶然天
下之變故多矣而古之君子辭受取舍之方不<md:KR4d0073_SBCK_073-2b>¶一彼皆
内得於已有以待物而非有待乎物者也非¶有待乎物
故其迹時若可疑有以待物故其心未嘗¶有悔也若是
者豈以夫世之毁譽者槩其心哉若某¶者不足以望此
<pb:KR4d0073_WYG_073-3b>
然私有志焉顧非與足下乆相從而¶熟講之不足以盡
也多病無聊未知何時得復晤語¶書不能一一千萬自
愛¶
　　　　荅韶州張殿丞書¶
某啓伏䝉再賜書示及先君韶州之政為吏民稱誦¶至
今不絶傷今之士大夫不盡知又恐史官不能記¶載以
次前世良吏之後此皆不肖之孤言行不足信¶於天下
不能推揚先人之功緒餘烈使人人得聞知¶之所以夙
<pb:KR4d0073_WYG_073-4a>
夜愁痛疚心疾首而不敢息者以此也先<md:KR4d0073_SBCK_073-3a>¶人之存某尚
少不得備聞為政之迹然嘗侍左右尚¶能記誦敎誨之
餘蓋先君所存嘗欲大潤澤於天下¶一物枯槁以為身
羞大者既不得試已試乃其小者¶耳小者又將冺沒而
無傳則不肖之孤罪大釁厚矣¶尚何以自立於天地之
間耶閤下勤勤惻惻以不傳¶為念非夫仁人君子樂道
人之善安能以及此自三¶代之時國各有史而當時之
史多世其家徃徃以身¶死職不負其意葢其所傳皆可
<pb:KR4d0073_WYG_073-4b>
考據後既無諸侯之¶史而近世非尊爵盛位雖雄竒儁
烈道徳滿衍不幸¶不為朝廷所稱輒不得見於史而執
筆者又雜出一¶時之貴人觀其在廷論議之時人人得
講其然不尚¶或以忠為邪以異為同誅當前而不慄訕
在後而不<md:KR4d0073_SBCK_073-3b>¶羞苟以饜其忿好之心而止耳而况隂挾翰
墨以裁¶前人之善惡疑可以貸褒似可以附毁徃者不
能訟¶當否生者不得論曲直賞罰謗譽又不施其間以
彼¶其私獨安能無欺於冥昧之間邪善既不盡傳而傳
<pb:KR4d0073_WYG_073-5a>
者又不可盡信如此唯能言之君子有大公至正之¶道
名實足以信後世者耳目所遇一以言載之則遂¶以不
朽於無窮耳伏惟閤下於先人非有一日之雅¶餘論所
及無黨私之嫌苟以發潛徳為已事務推所¶聞告世之
能言而足信者使得論次以傳焉則先君¶之不得列於
史官豈有恨哉¶
　　　　荅司馬諫議書¶
某啓昨日䝉敎竊以為與君實游處相好之日乆而<md:KR4d0073_SBCK_073-4a>¶議
<pb:KR4d0073_WYG_073-5b>
事毎不合所操之術多異故也雖欲強聒終必不¶䝉見
察故略上報不復一一自辨重念䝉君實視遇¶厚於反
覆不宜鹵莽故今具道所以冀君實或見恕¶也葢儒者
所争尤在於名實名實已明而天下之理¶得矣今君實
所以見敎者以為侵官生事征利拒諫¶以致天下怨謗
也某則以謂受命於人主議法度而¶脩之於朝廷以授
之於有司不為侵官舉先王之政¶以興利除弊不為生
事為天下理財不為征利闢邪¶說難壬人不為拒諌至
<pb:KR4d0073_WYG_073-6a>
於怨誹之多則固前知其如¶此也人習於苟且非一日
士大夫多以不恤國事同¶俗自媚於衆為善上乃欲
變此而某不量敵之衆¶寡欲出力助上以抗之則衆
何為而不洶洶然盤<md:KR4d0073_SBCK_073-4b>¶庚之遷胥怨者故也非特朝廷士
大夫而已盤庚不¶為怨者故改其度度義而後動是而
不見可悔故也¶如君實責我以在位乆未能助上大有
為以膏澤¶斯民則某知罪矣如曰今日當一切不事事
守前所¶為而已則非某之所敢知無由㑹晤不任區
<pb:KR4d0073_WYG_073-6b>
區向徃¶之至¶
　　　　荅曾公立書¶
某啓示及青苖事治道之興邪人不利一興異論羣¶聾
和之意不在於法也孟子所言利者為利吾國(如曲¶防/遏糴)
利吾身耳至狗彘食人食則檢之野有餓莩則¶發之是
所謂政事政事所以理財理財乃所謂義也¶一部周禮
理財居其半周公豈為利哉姦人者因名<md:KR4d0073_SBCK_073-5a>¶實之近而欲
亂之以眩上下其如民心之願何始以¶為不請而請者
<pb:KR4d0073_WYG_073-7a>
不可遏終以為不納而納者不可却¶葢因民之所利而
利之不得不然也然二分不及一¶分一分不及不利而
貸之貸之不若與之然不與之¶而必至於二分者何也
為其來日之不可繼也不可¶繼則是惠而不知為政非
惠而不費之道也故必貸¶然而有官吏之俸輦運之費
水旱之逋䑕雀之耗而¶必欲廣之以待其飢不足而直
與之也則無二分之¶息可乎則二分者亦常平之中正
也豈可易哉公立¶更與深於道者論之則某之所論無
<pb:KR4d0073_WYG_073-7b>
一字不合於法¶而世之譊譊者不足言也因書示及以
為如何¶
　　　　荅吕吉甫書<md:KR4d0073_SBCK_073-5b>¶某啓與公同心以至異意皆縁國事豈有它哉同朝¶紛
紛公獨助我則我何憾於公人或言公吾無與焉¶則公
何尤於我趣時便事吾不知其說焉攷實論情¶公宜昭
其如此開喻重悉覽之悵然昔之在我者誠¶無細故之
可疑則今之在公者尚何舊惡之足念然¶公以壯烈方
<pb:KR4d0073_WYG_073-8a>
進為於聖世而某&KR1170;然衰疢特待盡於¶山林趣舍異路
則相呴以濕不如相忘之愈也想趣¶召在朝夕惟良食
為時自愛¶
　　　　與王子醇書四¶
某啓得書承動止萬福良以為慰洮河東西蕃漢集¶附
即武勝必為帥府今日築城恐不當小若以目前¶功多
難成城大難守且為一切之計亦宜勿隳舊城<md:KR4d0073_SBCK_073-6a>¶審處地
勢以待異時増廣城成之後想當分置市易¶務為蕃廵
<pb:KR4d0073_WYG_073-8b>
檢大作&KR0351;宇募蕃漢有力人假以官本置¶坊列肆使蕃
漢官私兩利則其守必易其集附必速¶矣因書希詳喻
經畫次第秋凉自愛不宣¶
　　　　二¶
某啓承巳築武勝又討定生羌甚善聞郢成珂等諸¶酋
皆聚所部防拓恩威所加於此可見矣然乆使暴¶露能
無勞費恐非所以慰恱衆心令見内附之利謂¶宜喻成
珂等放散其衆量領精壯人馬防招隨宜犒¶勞使悉懐
<pb:KR4d0073_WYG_073-9a>
惠城成之後更加厚賞人少則賞不費財¶賜厚則衆樂
為用不知果當如此否請更詳酌蕩除¶強梗必有榖可
獲以供軍有地可募人以為弓箭手<md:KR4d0073_SBCK_073-6b>¶特恐新募未便得
力若募選秦鳯涇原舊人投換仍¶許其家人刺手承占
本名官土人貟節級更與轉資¶即素敎之兵足以鎭服
初附事難遥度心所謂然聊¶試言之爾諸當條奏想不
憚煩露次勞苦為時自愛¶不宣¶
　　　　三
<pb:KR4d0073_WYG_073-9b>
某啓得書喻以禦冦之方上固欲公毋渉難冐險¶以百
全取勝如所喻甚善甚善方今熈河所急在修¶守備嚴
戒諸將勿輕舉動武人多欲以討殺取功為¶事誠如此
而不禁則一方憂未艾也竊謂公厚以恩¶信撫屬羌察
其材者收之為用今多以錢粟飬戍卒¶乃適足備屬羌
為變而未有以事秉常董氊也誠<md:KR4d0073_SBCK_073-7a>¶能使屬羌為我用則
非特無内患亦宜賴其力以乘¶外冦矣自古以好坑殺
人致畔以能撫飬收其用皆¶公所覽見且王師以仁義
<pb:KR4d0073_WYG_073-10a>
為本豈宜以多殺斂怨耶¶喻及青唐既與諸族作怨後
無復合理固然也然則¶近董氊諸族事定之後以兵威
臨之而宥其罪使討¶賊自贖隨加厚賞彼亦宜遂為我
用無復與賊合矣¶與討而驅之使堅附賊為我患利害
不侔也事固有¶攻彼而取此者服誠能挫董氊則諸羌
自服安所事¶討哉又聞屬羌經討者既亡蓄積又廢耕
作後無以¶自存安得不屯聚為㓂以梗商旅徃來如募
之力役¶及伐材之類因以活之宜有可為幸留意念恤
<pb:KR4d0073_WYG_073-10b>
邉事¶難遥度想公自有定計意所及嘗試言之春暄為<md:KR4d0073_SBCK_073-7b>¶國<md:KR4d0073_SBCK_073-8a>¶自愛不宣¶
　　　　四¶
某啓乆不得來問思仰可知木征内附熈河無復可¶虞
矣唯當省宂費理財榖為經乆之計而已上以¶公功信
積著虛懐委任疆場之事非復異論所能搖¶沮公當展
意思有以報上餘無可疑者也某乆曠¶職事加以疲病
不能自支幸䝉恩憐得釋重負然相¶去彌逺不勝惓惓
<pb:KR4d0073_WYG_073-11a>
唯為國自愛幸甚不宣¶
　　　　與趙卨書¶
某啓議者多言遽欲開納西人則示之以弱彼更倔¶強
以事情料之殆不如此以我衆大當彼寡小我尚¶疲弊
厭兵即彼偷欲得和可知我深閉固距使彼不<md:KR4d0073_SBCK_073-8b>¶得安息
則彼上下忿懼并力一心致死於我此彼所¶以能倔強
也我明示開納則彼孰敢違衆首議欲為¶倔強者就令
有敢如此則彼舉國皆將徳我而怨彼¶孰肯為之致死
<pb:KR4d0073_WYG_073-11b>
此所以怒我而怠冦也老子曰抗兵¶相加愛者勝矣此
之謂也至於開納之後與之約和¶乃不可遽遽則彼將
驕而易我葢明示開納所以怠¶其衆而紓吾患徐與之
議所以示之難而堅其約¶聖上恐龍圖未喻此指故令
以書具道前降指揮如¶西人有文字詞理㳟順即與收
接聞奏宜即明示界¶上使我吏民與彼舉國皆知朝廷
之意¶
　　　　囘蘓<md:KR4d0073_SBCK_073-9a>¶子瞻簡
<pb:KR4d0073_WYG_073-12a>
某啓承誨喻累幅知尚盤桓江北俯仰踰月豈勝感<md:KR4d0073_SBCK_073-9b>¶悵
得秦君詩手不能捨葉致逺適見亦以為清新嫵¶麗與
鮑謝似之不知公意如何餘巻正冒眩尚妨細¶讀嘗鼎
一臠㫖可知也公竒秦君數口之不置吾又¶獲詩手之
不捨然聞秦君嘗學至言妙道無乃笑我¶與公嗜好過
乎未相見跋渉自愛書不宣悉¶
　　　　與陳和叔内翰簡¶
某啓今日承以劵致饋喻令來取與和叔交游三十¶年
<pb:KR4d0073_WYG_073-12b>
豈敢復相求於末度然人道所以相交際亦宜粗¶有禮
非苟以豢飬為利而已是以不敢拜貺竊恐此¶非公指
然乆客於此毎以煩費公帑為慙自是臺無¶餽不亦善
乎餘留靣叙不宣¶
　　　　荅許朝議書<md:KR4d0073_SBCK_073-10a>¶某啓連得誨示豈勝感慰歲暮沍寒想比日安佳頃¶在
朝廷觀公議法毎求所以生之想今為州亦用此¶意公
夀考康寧子孫蕃衍當以此也咫尺思一相見¶情何有
<pb:KR4d0073_WYG_073-13a>
已唯冀良食自愛永綏福履不宣¶
　　　　答蔡天啟¶
某啟近附書想逹比日安否如何何時南來日以企¶佇得
書説同生基以色立誠如是也所謂猶如野馬¶熠熠清擾
者日光入隙所見是也衆生以識精氷合¶此而成身衆生
為想所隂不依日光則不能見想隂¶既盡心光發宣則不
假日光了了見此此即所謂見¶同生基也未即會晤為道
自愛數以書見及尊教授¶想比日安佳未及為書<md:KR4d0073_SBCK_073-10b>¶
<pb:KR4d0073_WYG_073-13b>
　　　　與參政王禹玉書¶
某啟越宿伏惟台候萬福某乆尸宰事每念無以塞¶責
而比者憂患之餘衰疹浸加自惟身事慢不省察¶持此
謀國其能無所曠廢以稱主上任用之意乎况¶自春以
來求解職事至於四五今則疾病日甚必無¶復任事之
理仰恃契眷謂宜少敦僚友之義曲為開¶陳使得早遂
所欲而不宜廸上見留以重某逋慢¶之罪也區區之懐
言不能盡惟望深賜矜憐而已不¶宣
<pb:KR4d0073_WYG_073-14a>
　　　　二¶
某啓繼䝉賜臨傳喻聖訓&KR0342;徨踧踖無所容措某¶羈孤
無助遭值大聖獨排衆毁付以宰事苟利於國<md:KR4d0073_SBCK_073-11a>¶豈辭糜
殞顧自念行不足以恱衆而怨怒實積於親¶貴之尤智
不足以知人而險詖常出於交游之厚且¶據勢重而任
事乆有盈滿之憂意氣衰而精力弊有¶曠失之懼歴觀
前世大臣如此而不知自弛乃能終¶不累國者蓋未有
也此某所以不敢逃逋慢之誅欲¶及辠戾未積得優游
<pb:KR4d0073_WYG_073-14b>
里閭為聖時知止不殆之臣庻¶㡬天下後世於上㧞擢
任使無所譏議伏惟明公¶方佐佑大政上為朝廷公論
下及僚友私計謂宜少¶垂念慮特賜敷陳某既不獲通
章表所恃在明公一¶言而巳心之精微書不能傳惟加
憫察幸甚不宣¶
　　　　荅曽子固書¶
某啓乆以疾病不為問豈勝鄉徃前書疑子固於讀<md:KR4d0073_SBCK_073-11b>¶經
有所不暇故語及之連得書疑某所謂經者佛經¶也而
<pb:KR4d0073_WYG_073-15a>
敎之以佛經之亂俗某但言讀經則何以别於¶中國聖
人之經子固讀吾書毎如此亦某所以疑子¶固於讀經
有所不暇也然世之不見全經乆矣讀經¶而已則不足
以知經故某自百家諸子之書至於難¶經素問本草諸
小說無所不讀農夫女工無所不問¶然後於經為能知
其大體而無疑蓋後世學者與先¶王之時異矣不如是
不足以盡聖人故也揚雄雖為¶不好非聖人之書然於
墨晏鄒莊申韓亦何所不讀¶彼致其知而後讀以有所
<pb:KR4d0073_WYG_073-15b>
去取故異學不能亂也惟¶其不能亂故能有所去取者
所以明吾道而已子固¶視吾所知為尚可以異學亂之
者乎非知我也方今<md:KR4d0073_SBCK_073-12a>¶亂俗不在於佛乃在於學士大夫
沉沒利欲以言相¶尚不知自治而已子固以為如何苦
寒比日侍奉萬¶福自愛¶
　
　
　臨川文集卷七十三

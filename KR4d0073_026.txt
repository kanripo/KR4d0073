# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:39.074400
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0482-026臨川先生文集-卷第二十六.
<pb:KR4d0073_SBCK_026-1a>¶
臨川先生文集卷第二十六¶
　　律詩(五言絶句/回紋/六言詩附)¶
　　　聊行¶
　　　染雲¶
　　　溝港¶
　　　霹靂溝¶
　　　午睡¶
　　　題齊安壁¶
　　　昭文齋¶
　　　臺上示吳愿¶
　　　示道原¶
　　　傳神自讚¶
<pb:KR4d0073_SBCK_026-1b>¶
　　　　題何氏宅園亭¶
　　　　草堂一上人¶
　　　　題黃司理園¶
　　　　北山洊亭¶
　　　　題永昭陵¶
　　　　詠榖¶
　　　　池上看金沙花數枝過酴醿架盛開¶
　　　　五柳¶
　　　　移松皆死¶
　　　　山中¶
　　　　送王補之行風忽作因題四句於舟中¶
　　　　被召作¶
<pb:KR4d0073_SBCK_026-2a>¶
　　　南澗樓¶
　　　南浦¶
　　　題定林壁懷李叔時¶
　　　離蔣山¶
　　　江上¶
　　　春雨¶
　　　歸燕¶
　　　和惠思波上鷗¶
　　　秣陵道中口占二首¶
　　　次青陽¶
　　　代陳景元書于太一宫道院壁¶
　　　山雞¶
<pb:KR4d0073_SBCK_026-2b>¶
　　　　雜詠四首¶
　　　　卧聞¶
　　　　秋興有感¶
　　　　題八功德水¶
　　　　口占¶
　　　　偶書¶
　　　　送陳景初¶
　　　　泊姚江¶
　　　　樓上¶
　　　　春晴¶
　　　　淨相寺¶
　　　　將母¶
<pb:KR4d0073_SBCK_026-3a>¶
　　　朱朝議移法雲院蘭¶
　　　晚歸¶
　　　題舫子¶
　　　惠崇畫¶
　　　蒲葉¶
　　　芳草¶
　　　與徐仲元自讀書臺上定林¶
　　　病中睡起折杏花數枝二首¶
　　　送望之赴臨江守¶
　　　送丁廓秀才歸汝隂¶
　　　送王彦魯¶
　　　送吕望之¶
<pb:KR4d0073_SBCK_026-3b>¶
　　　　别方劭秘校¶
　　　　梅花¶
　　　　紅梅¶
　　　　病起過寶覺¶
　　　　書定林牎¶
　　　　題徐浩書法華經¶
　　　回紋詩¶
　　　　碧蕪¶
　　　　夢長¶
　　　　迸月¶
　　　　泊鴈¶
　　　六言詩¶
<pb:KR4d0073_SBCK_026-4a>¶
　　　題西太一宫壁二首¶
　　　西太一宫樓¶
　　　　聊行¶
聊行弄芳草獨坐隱團蒲問客茅簷日君家有此無¶
　　　　染雲¶
染雲爲柳葉剪水作梨花不是春風巧何縁有歲華¶
　　　　溝港¶
溝港重重柳山坡處處梅小輿穿麥過狹徑礙桑回¶
　　　　霹&KR0430;溝¶
霹&KR0430;溝西路柴荆四五家憶曾騎欵段隨意入桃花¶
　　　　午睡¶
簷日隂隂轉牀風細細吹翛然殘午夢何許一黃鸝¶
<pb:KR4d0073_SBCK_026-4b>¶
　　　　題齊安壁¶
日淨山如染風暄草欲薫梅殘數&KR0039;雪麥漲一溪雲¶
　　　　昭文齋(米黻題余定/林所居因作)¶
我自中山客何縁有此名當縁琴不鼓人不見虧成¶
　　　　臺上示吳愿¶
細書妨老讀長簟愜昏眠取簟且一息抛書還少年¶
　　　　示道原¶
乆不在城市少留心悵然幽芳可攬結佇子飲雲泉¶
　　　　傳神自讚¶
此物非他物今吾即故吾今吾如可狀此物&KR0002;爲摹¶
　　　　題何氏宅園亭¶
荷葉參差卷榴花次第開但令心有賞歳月任渠催¶
<pb:KR4d0073_SBCK_026-5a>¶
　　　　草堂一上人¶
一公持一鉢想復度遥岑地瘦無黃犢春來草更深¶
　　　　題黃司理園¶
爲憶去年梅凌寒特地來閏前空臈盡渾未有花開¶
　　　　北山洊亭¶
西崦水泠泠㳂岡有洊亭自從春草長遙見秖青青¶
　　　　題永昭陵¶
神闕澹朝暉蒼蒼露未晞龍車不可望投老涕霑衣¶
　　　　詠榖¶
可憐臺上榖轉目已隂繁不解詩人意何爲樂彼園¶
　　　　池上看金沙花數枝過酴醿架盛開¶
故作酴醿架金沙秖謾栽似矜顔色好飛度雪前開¶
<pb:KR4d0073_SBCK_026-5b>¶
　　　　五柳¶
五柳柴桑宅三楊白下亭往來無一事長得見青青¶
　　　　移松皆死¶
李白今何在桃紅巳索然君看赤松子猶自不長年¶
　　　　山中¶
隨月出山去㝷雲相伴歸春晨花上露芳氣著人衣¶
　　　　送王補之行風忽作因題四句於舟中¶
淮口西風急君行定幾時故應今夜月未便照相思¶
　　　　被召作¶
榮禄嗟何及明恩愧未酬欲㝷西掖路更上北山頭¶
　　　　再題南澗樓¶
北山雲漠漠南澗水悠悠去此非吾願臨分更上樓¶
<pb:KR4d0073_SBCK_026-6a>¶
　　　　南浦¶
南浦隨花去迴舟路巳迷暗香無覔處日落畫橋西¶
　　　　題定林壁懷李叔時¶
雲與淵明出風隨禦冦還燎爐無伏火蕙帳冷空山¶
　　　　離蔣山¶
出谷頻回首逢人更斷腸桐鄕豈愛我我自愛桐鄕¶
　　　　江上¶
江水&KR0222;西風江花脫晩紅離情被橫笛吹過亂山東¶
　　　　春&KR0040;¶
苦霧藏春色愁霖病物華幽竒無可奈强釂一杯霞¶
　　　　歸燕¶
馬上逢歸燕知從何處來貪㝷舊巢去不帶錦書迴¶
<pb:KR4d0073_SBCK_026-6b>¶
　　　　和惠思波上鷗¶
翩翩白鳧鷗汎汎水中游西來乆不見夢想在滄洲¶
　　　　秣陵道中口占二首¶
經世才難就田園路欲迷慇懃將白髪下馬照青溪¶
　　　　二¶
歲熟田家樂秋風客自悲茫茫曲城路歸馬日斜時¶
　　　　次青陽¶
十載九華邊歸期尚眇然秋風一乗傳更覺負林泉¶
　　　　代陳景元書于太一宫道院壁¶
官身有吏責觸事遇嫌猜野性豈堪此廬山歸去來¶
　　　　山雞¶
山雞照渌水自愛一何愚文采爲世用適足累形軀¶
<pb:KR4d0073_SBCK_026-7a>¶
　　　　雜詠四首¶
故畦抛汝水新壟&KR0009;鍾山爲問揚州月何時照我還¶
　　　　二¶
巳作湖隂客如何更遠遊章江昨夜月送我到揚州¶
　　　　三¶
證聖南朝寺三年到百回不知牆下路今日幾荷開¶
　　　　四¶
桃李石城塢餉田三月時柴荆常自閉花發少人知¶
　　　　卧聞¶
卧聞黃栗留起見白符鳩坐引魚兒戲行將鹿女遊¶
　　　　秋興有感¶
宿&KR0040;清畿甸朝陽麗帝城豐年人樂業隴上踏歌聲¶
<pb:KR4d0073_SBCK_026-7b>¶
　　　　題八功德水¶
欲㝷阿練者曵屐出東岡澗谷芳非少春風著野桑¶
　　　　口占¶
去歲别南嶽前年返泐潭臨機一句子今日遇同參¶
　　　　偶書¶
雄也營身足聃&KR0006;悞汝多捐書知聖巳絶學奈禽何¶
　　　　送陳景初金陵持服舉族貧病煩君藥石¶
　　　　之功¶
舉族貧兼病煩君藥石功長安何日到一一問歸鴻¶
　　　　泊姚江¶
軋軋櫓聲急蒼蒼江日低吾行有定止潮汐自東西¶
　　　　樓上¶
<pb:KR4d0073_SBCK_026-8a>¶
蕩&KR0222;舟中客徘徊樓上人滄波浩無主兩槳邈難親¶
　　　　春晴¶
新春十日雨雨晴門始開靜看蒼苔紋莫上人衣來¶
　　　　淨相寺¶
淨相前朝寺荒涼二十秋曾遭滅劫壞今遇勝縁修¶
　　　　將母¶
將母䢴溝上留家白紵隂月明聞杜宇南北揔關心¶
　　　　朱朝議移法雲蘭¶
幽蘭有佳氣千載閟山阿不出阿蘭&KR0002;豈遭乾闥婆¶
　　　　晚歸¶
岸逈重重柳川低渺渺河不愁南浦暗歸伴有姮娥¶
　　　　題舫子¶
<pb:KR4d0073_SBCK_026-8b>¶
愛此江邊好留連至日斜眠分黃犢草坐占白鷗沙¶
　　　　惠崇畫¶
斷取滄州趣移來六月天道人三昧力變化只和鈆¶
　　　　蒲葉¶
蒲葉清淺水杏花和暖風地偏縁底緑人老爲誰紅¶
　　　　芳草¶
芳草知誰種縁堦巳數叢無心與時競何苦緑怱怱¶
　　　　與徐仲元自讀書臺上定林¶
橫絶潺湲度深㝷犖确行百年同逆旅一壑我平生¶
　　　病中睡起折杏花數枝二首¶
獨卧南牎榻翛然五六旬巳聞鄰杏好故挽一枝春¶
　　　　二¶
<pb:KR4d0073_SBCK_026-9a>¶
獨卧無心起春風閉寂寥鳥聲誰喚汝屋角故相撩¶
　　　　送望之赴臨江¶
黃雀有頭顱長行萬里餘想因君出守暫得免包苴¶
　　　　送丁廓秀才歸汝隂¶
風駛柳條乾駝裘未勝寒慇懃陌上日爲客暖征鞍¶
　　　　送王彦魯¶
北客憐同姓南流感似人相分豈相忘臨路更情親¶
　　　　送吕望之¶
池散田田碧臺敷灼灼紅年華豈有盡心賞亦無窮¶
　　　　别方劭祕校¶
迢迢建業水中有武昌魚别後應相憶能忘數&KR0009;書¶
　　　　梅花¶
<pb:KR4d0073_SBCK_026-9b>¶
牆角數枝梅凌寒獨自開遥知不是雪爲有暗香來¶
　　　　紅梅¶
春半花纔發多應不奈寒北人初未識渾作杏花看¶
　　　　病起過寳覺¶
執手乍欣悵霜毛應更新依然舊童子郤想夢前身¶
　　　　書定林院牎(問逺大師師云夜來/夢與&KR0003;十波羅蜜)¶
道人今輟講卷裓&KR0009;松蘿夢&KR0003;波羅蜜當如習氣何¶
　　　　題徐浩書法華經¶
一切法無差水牛生象牙莫將無量義欲覔妙蓮華¶
　　　　碧蕪(回紋)¶
碧蕪平野曠黃菊晩村深客倦留甘飲身閑累苦吟¶
　　　　夢長¶
<pb:KR4d0073_SBCK_026-10a>¶
夢長隨永漏吟苦雜踈鍾動蓋荷風勁沾裳菊露濃¶
　　　　迸月¶
迸月川魚躍開雲嶺鳥翻徑斜荒草惡臺廢冶花繁¶
　　　　泊鴈¶
泊鴈鳴深渚收霞落晩川柝隨風斂陣樓映月低弦¶
漠漠汀帆轉幽幽岸火然壑危通細路溝曲繞平田¶
　　　　題西太一宫壁二首(六言)¶
草色浮雲漠漠樹隂落日潭潭(一作柳葉鳴蜩緑/暗荷花落日紅酣)三¶
十六陂流(一作/宫煙)水白頭想見江南¶
　　　　二¶
三十年前此路(一作/地)父兄持我東西今日重來白首¶
欲㝷陳迹都迷¶
<pb:KR4d0073_SBCK_026-10b>¶
　　　　西太一宫樓¶
草際芙蕖零落水邊楊柳欹斜日暮炊煙&KR0012;起不知¶
魚網誰家¶
臨川先生文集卷第二十六¶

# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:39.328928
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0482-032臨川先生文集-卷第三十二.
<pb:KR4d0073_SBCK_032-1a>¶
臨川先生文集卷第三十二¶
　　律詩(七言絶句)¶
　　　次韻杏花三首¶
　　　杏園即事¶
　　　宋城道中¶
　　　對客¶
　　　愍儒坑¶
　　　遇雪¶
　　　殊勝淵師示寂¶
　　　懷舊¶
　　　訪隱者¶
　　　海棠花¶
<pb:KR4d0073_SBCK_032-1b>¶
　　　　證聖寺杏接梅花未開¶
　　　　雜詠五首¶
　　　　書陳祈兄弟屋壁¶
　　　　郊行¶
　　　　破冢二首¶
　　　　題景德寺試院壁(至和三年/八月十日)¶
　　　　金陵報恩大師西堂方丈二首¶
　　　　題正覺院籜龍軒二首¶
　　　　相州古瓦硯¶
　　　　望夫石¶
　　　　山前¶
　　　　江雨¶
<pb:KR4d0073_SBCK_032-2a>¶
　　　　　揚子二首¶
　　　　　獨卧二首¶
　　　　　孟子¶
　　　　　商鞅¶
　　　　　蘇秦¶
　　　　　范睢¶
　　　　　張良¶
　　　　　曹參¶
　　　　　韓信¶
　　　　　伯牙¶
　　　　　范増二首¶
　　　　　賈生¶
<pb:KR4d0073_SBCK_032-2b>¶
　　　　兩生¶
　　　　謝安¶
　　　　世上¶
　　　　讀後漢書¶
　　　　讀蜀志¶
　　　　讀唐書¶
　　　　讀開成事¶
　　　　别和甫赴南徐¶
　　　　&KR0009;茶與和甫¶
　　　　&KR0009;茶與平甫¶
　　　　戲長安嶺石¶
　　　　代荅¶
<pb:KR4d0073_SBCK_032-3a>¶
　　　促織¶
　　　臘享¶
　　　　次韻杏花三首¶
只愁風雨劫春回怕見枝頭爛熳開野鳥不知人意¶
緒啄教零亂㸃蒼苔¶
　　　　二¶
心憐紅蘂與移栽不惜年年糞壤培風雨無時誰㑹¶
得欲教零亂強催開¶
　　　　三¶
看時髙艶先驚眼折處幽香易滿懷野女強篸看亦¶
醜少教憔悴逐荆&KR0107;¶
　　　　杏園即事¶
<pb:KR4d0073_SBCK_032-3b>¶
蟠桃移種杏園初紅抹燕脂嫩臉蘇聞道飄零落人¶
世淸香得似舊時無¶
　　　　宋城道中¶
都城花木乆知春北路餘寒尚中人宿草連雲青未¶
得東風無賴只驚塵¶
　　　　對客¶
䆫壁風回午枕涼清談相對一胡牀心知帝力同天¶
地能使人間白日長¶
　　　　愍儒坑¶
智力區區不爲身欲將何力助強秦只應埋沒千秋¶
後更足詩書發冢人¶
　　　　遇雪¶
<pb:KR4d0073_SBCK_032-4a>¶
定知花發是歸期不奈歸心日日歸風雪豈知行客¶
恨向人更作落花飛¶
　　　　殊勝淵師八十餘因見訪問之近來如何¶
　　　　荅曰隨縁而巳至示寂作是詩¶
&KR0009;託荒山&KR0017;與鄰一生黃卷不離身百年薪盡隨縁¶
去莫學緇郞更誤人¶
　　　　懷舊¶
吹破春冰水放光山花澗草百般香身閑處處堪行¶
樂何事低佪兩𩯭霜¶
　　　　訪隱者¶
童子穿雲晚未歸誰收松下著殘碁先生醉卧落花¶
裏春去人間揔不知¶
<pb:KR4d0073_SBCK_032-4b>¶
　　　　海棠花¶
緑驕隱約眉輕掃紅嫩妖饒臉薄䊋巧筆寫傳功未¶
盡清才吟詠興何長¶
　　　　證聖寺杏接梅花未開¶
紅蘂曽遊此地來青青今見數枝梅只應尚有嬌春¶
意不肯凌寒取次開¶
　　　　雜詠五首¶
勲業無成照水羞黃塵入眼見山愁煙中漠漠江南¶
岸更與家人一少留¶
　　　　二¶
白頭重到太寧宫玉珮瓊琚在眼中歌舞可憐人暗¶
換花開花落幾春風¶
<pb:KR4d0073_SBCK_032-5a>¶
　　　　三¶
朝陽映屋擁書眠夢想鍾山一&KR0099;然投老安能長忍¶
垢㑹當歸此濯寒泉¶
　　　　四¶
烏石岡頭躑躅紅東江柳色漲春風物華人意曽相¶
值永日留連草莽中¶
　　　　五¶
小雨蕭蕭潤水亭花風颭颭破浮萍看花聽竹心無¶
事風竹聲中作醉醒¶
　　　　書陳祈兄弟屋壁¶
千里歸來倦宦身欲㝷田宅豫求鄰能將孝友傳家¶
世鄕邑如君更幾人¶
<pb:KR4d0073_SBCK_032-5b>¶
　　　　郊行¶
柔桑採盡緑隂稀蘆箔𧖟成密繭肥聊向村家問風¶
俗如何勤苦尚凶飢¶
　　　　破冢二首¶
埋没殘碑草自春旋風時出地中塵墦間夜半分珠¶
玉猶是當時乞祭人¶
　　　　二¶
殘椁穿來欲幾春蕭蕭長草沒騏驎墦間或有樵蘇¶
客未必他年醉飽人¶
　　　　題景德寺試院壁(至和三年/八月十日)¶
屋東𤓰蔓巳扶踈小石藍花破蕚初從此到寒能幾¶
日風沙還見一年除¶
<pb:KR4d0073_SBCK_032-6a>¶
　　　　金陵報恩大師西堂方丈二首¶
簷花映日午風薫時有黃鸝隔竹聞香灺一鑪春睡¶
足上方車馬正紛紛¶
　　　　二¶
蕭蕭出屋千竿玉靄靄當牎一炷雲心力長年人事¶
外種花移石尚殷勤¶
　　　　題正覺院籜龍軒二首¶
北軒名字經平子愛此吾能爲賦詩山雨江風一披¶
拂籜龍還自有吟時¶
　　　　二¶
仙事茫茫不可知籜龍空此見孫枝壷中&KR0002;有閑天¶
地何苦歸來問葛陂¶
<pb:KR4d0073_SBCK_032-6b>¶
　　　　相州古瓦硯¶
吹盡西陵歌舞塵當時屋瓦始稱珍甄陶往往成今¶
手尚託聲名動世人¶
　　　　望夫石¶
雲鬟煙𩯭與誰期一去天邊更不歸還似九疑山下¶
女千秋長望舜裳衣¶
　　　　山前¶
山前溪水漲潺潺山後雲埋不見山不趂雨來耕水¶
際即穿雲去卧山間¶
　　　　江雨¶
㝠㝠江雨濕黃昏天入滄洲漫不分北澗欲通南澗¶
水南山正遶北山雲¶
<pb:KR4d0073_SBCK_032-7a>¶
　　　　揚子二首¶
儒者陵夷此道窮千秋止有一揚雄當時薦口終虚¶
語賦擬相如却未工¶
　　　　二¶
道眞沉溺九流渾獨泝頽波討得源歲晚強顔天禄¶
閣秖將竒字與人言¶
　　　　獨卧二首¶
誰有耡耰不自操可憐園地滿蓬蒿欲㝷春物無蹊¶
徑獨卧南牀白日髙(一作日/自髙)¶
　　　　一¶
茅簷午影轉悠悠門閉青苔水亂流百囀黃鸝看不¶
見海棠無數出牆頭¶
<pb:KR4d0073_SBCK_032-7b>¶
　　　　孟子¶
沉魄浮魂不可招遺編一讀想風標何妨舉世嫌迂¶
濶故有斯人慰寂寥¶
　　　　商鞅¶
自古驅民在信誠一言爲重百金輕今人未可非商¶
鞅商鞅能令政必行¶
　　　　蘇秦¶
巳分將身死勢權惡名磨滅幾何年想君魂魄千秋¶
後却悔初無二頃田¶
　　　　范雎¶
范雎相秦傾九州一言立斷魏齊頭世間禍故不可¶
忽簀中死屍能報讎¶
<pb:KR4d0073_SBCK_032-8a>¶
　　　　張良¶
漢業存亡俯仰中留侯當(一作/於)此每從容固陵始議¶
韓彭地&KR0232;道方圖雍齒封¶
　　　　曹參¶
束髪河山百戰功白頭富貴亦成空華堂不箸新歌¶
舞却要區區一老翁¶
　　　　韓信¶
貧賤侵凌富貴驕功名無復在芻蕘將軍北面師降¶
虜此事人間乆寂寥¶
　　　　伯牙¶
千載朱弦無此悲欲彈孤絶&KR0017;神疑故人捨我閉黃¶
壤流水髙山心自知¶
<pb:KR4d0073_SBCK_032-8b>¶
　　　　范増二首¶
中原秦鹿待新羈力戰紛紛此一時有道弔民天即¶
助不知何用牧羊兒¶
　　　　二¶
鄛人七十漫多竒爲漢敺民了不知誰合軍中稱亞¶
父直須推讓外黃兒¶
　　　　賈生¶
一時謀議略施行誰道君王薄賈生爵位自髙言盡¶
廢古來何啻萬公&KR0056;¶
　　　　兩生¶
兩生才器亦超羣黒白何勞強自分好與&KR0016;奴同一¶
處此時俱事衞將軍¶
<pb:KR4d0073_SBCK_032-9a>¶
　　　　謝安¶
謝公才業自超羣誤長清談助世紛秦晉區區等亡¶
國可能王衍勝商君¶
　　　　世上¶
范蠡五湖收遠迹管寧滄海&KR0009;餘生可憐世上風波¶
惡最有仁賢不敢行¶
　　　　讀後漢書¶
錮黨紛紛果是非當時髙士見精微可憐竇武陳蕃¶
輩欲與天爭漢𪔂歸¶
　　　　讀蜀志¶
千載紛爭共一毛可憐身世兩徒勞無人語與劉玄¶
德問舎求田意最髙¶
<pb:KR4d0073_SBCK_032-9b>¶
　　　　讀唐書¶
志士無時亦少成中才隨世就功名并汾諸子何爲¶
者坐與文皇立太平¶
　　　　讀開成事¶
姦罔紛紛不爲明有心天下共無成空令執筆螭頭¶
者日記君臣口舌爭¶
　　　　别和甫赴南徐¶
都城落日馬蕭蕭雨壓春風暗柳條天際歸艎那可¶
望只將心&KR0009;海門潮¶
　　　　&KR0009;茶與和甫¶
綵絳縫囊海上舟月團蒼潤紫煙浮集英殿裏春風¶
晚分到并門想麥秋¶
<pb:KR4d0073_SBCK_032-10a>¶
　　　　&KR0009;茶與平甫¶
碧月團團墮九天封題&KR0009;與洛中仙石樓試水宜頻¶
啜金谷看花莫漫煎¶
　　　　戲長安嶺石¶
附巘憑崖豈易躋無心應合與雲齊橫身勢欲塡滄¶
海肯爲行人惜馬蹄¶
　　　　代荅¶
破車傷馬亦天成所託雖髙豈自營四海不無容足¶
地行人何事此中行¶
　　　　促織¶
金屏翠幔與秋宜得此年年醉不知秖向貧家促機¶
杼幾家能有一絇絲¶
<pb:KR4d0073_SBCK_032-10b>¶
　　　　臘享¶
明星慘澹月參差萬竅含風各自悲人散廟門燈火¶
盡却㝷殘夢獨多時¶
臨川先生文集卷第三十二¶

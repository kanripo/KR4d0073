# -*- mode: mandoku-view -*-
#+TITLE: 臨川文集
#+DATE: 2015-09-23 10:20:21
#+PROPERTY: JUAN 47

<md:KR4d0073_SBCK_046-11a>¶<md:KR4d0073_SBCK_047-1a>¶
<pb:KR4d0073_WYG_047-1a>
欽定四庫全書
　臨川文集巻

四十七¶　　　宋　王安石　撰
　　内制(詔書/)¶
　　　勑牓交趾¶
　　　提轉考課勑詞¶
　　　韓琦加恩制¶
　　　李璋加恩制¶
　　　皇伯祖承亮加恩制
<pb:KR4d0073_WYG_047-1b>
　　　李日尊加恩制¶
　　　馮翊郡君連氏等賀南郊禮畢表¶
　　　徳妃苖氏上賀南郊禮畢表¶
　　　賜梁適張昪特赴闕南郊陪位詔¶
　　　賜允梁適陳乞不赴南郊陪位詔<md:KR4d0073_SBCK_047-1b>¶　　　賜允張昪不赴南郊陪位詔¶
　　　賜王拱辰乞南郊赴闕不允詔¶
　　　賜允韓琦乞相州詔三道
<pb:KR4d0073_WYG_047-2a>
　　　賜韓琦依所乞詔¶
　　　賜韓琦乞相州不允詔三道¶
　　　賜韓琦乞致仕不允詔¶
　　　賜韓琦湯藥詔¶
　　　賜富弼乞判汝州詔¶
　　　賜富弼上表乞致仕不允詔¶
　　　賜允富弼乞假養疾詔¶
　　　賜允富弼乞赴安州避災養疾詔
<pb:KR4d0073_WYG_047-2b>
　　　賜富弼赴闕詔二道<md:KR4d0073_SBCK_047-2a>¶　　　賜富弼赴闕并茶藥詔¶
　　　賜富弼辭免南郊禮畢支賜詔¶
　　　賜宰臣曾公亮巳下辭南郊賜賚不允詔¶
　　　賜陳升之辭免恩命不允詔¶
　　　賜陳升之赴闕朝見茶藥詔¶
　　　賜歐陽修上表乞致仕不允詔三道¶
　　　賜歐陽修辭知青州不允詔二道
<pb:KR4d0073_WYG_047-3a>
　　　賜答曽公亮詔¶
　　　賜張方平免特支請俸詔¶
　　　賜邵亢乞郡詔¶
　　　賜皇伯從式乞免新命不允詔¶
　　　賜蔡挺茶藥詔<md:KR4d0073_SBCK_047-2b>¶　　　賜蔡挺奨諭詔¶
　　　賜高賦奨諭詔¶
　　　　勑牓交趾
<pb:KR4d0073_WYG_047-3b>
勑交州管内溪峒軍民官吏等眷惟安南世受王爵¶撫
納之厚實自先朝含容厥愆以至今日而乃攻¶犯城邑
殺傷吏民干國之紀刑兹無赦致天之討師¶則有名巳
差吏部貟外郎充天章閣待制趙卨充安¶南道行營馬
歩軍都總管經略安撫招討使兼廣南¶安撫使昭宣使
嘉州防禦使入内内侍省都押班李¶憲充副使龍衛四
廂都總管指揮使忠州刺史燕逹¶充副都總管順時興
師水陸兼進天示助順巳兆布¶新之祥人知侮亡咸懐
<pb:KR4d0073_WYG_047-4a>
敵愾之氣然王師所至弗迓<md:KR4d0073_SBCK_047-3a>¶克奔咨爾士庶久淪塗炭
如能諭王内附率衆自歸¶爵禄賞賜當倍常科舊惡宿
負一皆原滌乾徳㓜稚¶政非巳出造廷之日待遇如初
朕言不渝衆聴無惑¶比聞編戸極困誅求巳戒使人具
宣恩㫖暴征横賦¶到即蠲除冀我一方永為樂土¶
　　　　提轉考課勑詞¶
先王考績之次序雖見於經而其詳不傳於後世朕¶若
稽古以脩衆功而諸路刺舉之官未有以考其賢¶否比
<pb:KR4d0073_WYG_047-4b>
勑有司詳議厥制條奏來上詢謀悉同其使布¶宣以勵
能者而擇左右可信之良使典治之古人有¶言徒善不
足以為政徒法不能以自行今朕有念功¶樂善之志焉
而又繼之黜陟幽明之法以待天下之<md:KR4d0073_SBCK_047-3b>¶大吏矣然非夫
任事之臣躬率以正而考慎其實與¶士大夫宣力於外
者皆安於禮義而不以便文徼幸¶為姦則朕之志豈能
獨信於天下而法亦何恃以行¶哉咨爾在位其各悉力
一心務祗新書以稱朕至誠¶惻怛之意
<pb:KR4d0073_WYG_047-5a>
　　　　韓琦加恩制¶
門下朕祗率舊章肇稱吉禮對&KR1724;天地具獲靈明之¶歆
相維公卿並膺休顯之賜其孚大號以寵元勲推¶誠保
徳崇仁守正協㳟賛治亮節翊戴功臣淮南節¶度揚州
管内觀察處置營田等使開府儀同三司守¶司徒檢校
太師兼侍中行揚州大都督府長史上柱¶國魏國公食
邑一萬三千七百戸食實封五千戸韓<md:KR4d0073_SBCK_047-4a>¶琦躬受偉材出
陪熈運保兹天子進無浮實之名正¶是國人退有顧言
<pb:KR4d0073_WYG_047-5b>
之行間朝廷之兩社揉方域之萬¶邦辰猷具臧器寳加
重中辭機軸之要外即蕃屏之¶安衡紞紘綖備三公服
飾之盛櫜兠㦸纛兼大将威¶儀之多序績既崇修方彌
謹協成宗祈之禮與有顯¶助之勞肆衍本封申加美稱
於戲恩典徽數所以旌¶帝臣明徳茂功所以奨王室徃
惟勵翼服此褒嘉可¶特授依前守司徒檢校太師兼侍
中行揚州大都督¶府長史魏國公充淮南節度揚州管
内觀察處置營¶田等使加食邑七百戸食實封四百戸
<pb:KR4d0073_WYG_047-6a>
仍賜推誠保¶徳崇仁守正協㳟賛治亮節佐運翊戴功
臣散官勲¶如故主者施行<md:KR4d0073_SBCK_047-4b>¶　　　　李璋加恩制¶
門下朕若昔大猷紹天明命必有獻享之禮作民㳟¶先
必有襃嘉之恩自國貴始翊衛功臣奉寕軍節度¶鄭州
管内觀察處置河堤等使光禄大夫檢校司空¶使持節
鄭州諸軍事鄭州刺史兼御史大夫一柱國¶平原郡開
國公食邑四千三百戸食實封一千戸李¶璋世載忠善
<pb:KR4d0073_WYG_047-6b>
躬服儉勤以后家之洪支為帝室之隆¶棟入摠營衞則
兵師無譁出乘蕃維則吏屬不怠近¶付京都之籥外更
方鎮之旄貢職惟修祀儀獲考進¶加功號申衍邑封以
醻服采之勤其協勸勞之典於¶戲貴富有危溢之可戒
禄位匪侈驕之與期圖惟慶¶譽之終尚協龍光之施可
特授依前檢校司空使持<md:KR4d0073_SBCK_047-5a>¶節鄭州諸軍事鄭州刺史兼
御史大夫充奉寕軍節¶度鄭州管内觀察處置等使加
食邑七百戸仍賜翊¶衞忠果功臣散官勲封如故主者
<pb:KR4d0073_WYG_047-7a>
施行¶
　　　　皇伯祖威徳軍節度使榮國公承亮加恩¶制¶
門下朕祼獻廟室燎禋郊丘内䝉祖考之居歆外獲¶神
祗之顧饗嘉我近屬與有陪輔之勞揚於大庭使¶膺褒
顯之福具官某徳義自表爵齒兼尊魁然肅艾¶之材尚
矣神靈之胄世承厥慶有跗蕚之芬華朝頼¶以寕若翰
蕃之嚴宻乃相肆祀實綏思成進加奠食¶之封申錫詔
功之號於戲孝㳟可以儀宗室信厚可¶以化邦人匪時
<pb:KR4d0073_WYG_047-7b>
親賢孰朕承翼徃肩寵奨尚協榮懐<md:KR4d0073_SBCK_047-5b>¶可¶
　　　　李日尊加恩制¶
門下朕紹膺駿命稽用上儀祗事郊宫並受三神之¶福
推恩方夏外交四表之歡告于有司錫是在服推¶誠保
節同徳守正順化翊戴功臣靜海軍節度觀察¶處置等
使同中書門下平章事李日尊躬懐徳善世¶濟忠勤奠
兹南邦居有扞城之效衞我中國使無疆¶埸之虞賜之
大将之旄胙之眞王之爵徃踐厥位知¶欣戴於寵章來
<pb:KR4d0073_WYG_047-8a>
獻其琛用協成於熈事陪敦采邑褒¶進文階載加眞食
之封式允懋功之典於戲人之所¶助惟怙冐於王靈國
以永存顧循守於侯度率時新¶命保乃舊邦可<md:KR4d0073_SBCK_047-6a>¶　　　　馮翊郡君連氏等賀皇帝南郊禮畢表¶
伏以廟饎蠲烝郊柴昭報仰格神靈之饗俯均夷夏¶之
歡(中賀/)伏惟皇帝陛下道協欽明徳兼神武攬¶御今之
皇策考嚴上之帝儀祲威盛容茂實存乎六¶世恩典徽
數賚并及於萬方妾備數先朝叨榮中禁¶親逢累洽竊
<pb:KR4d0073_WYG_047-8b>
用交欣妾無任¶
　　　　徳妃苖氏上賀皇帝南郊禮畢表¶
伏以靈承廟祏祗載郊丘既来萬國之歡遂格三靈¶之
祐(中賀/)㳟惟皇帝陛下徇齊成性睿廣膺期神¶罔時恫
方紹休於大業聖為能饗乃獲考於上儀妾¶逮侍先朝
親逢盛事觀瞻有煒欣頼實多妾無任¶
　　　　賜太子太傅致仕梁適太子太師致仕張<md:KR4d0073_SBCK_047-6b>¶昪
　　　　特赴闕南郊陪位詔
<pb:KR4d0073_WYG_047-9a>
朕肈稱圭幣祇見郊宫嘉得萬國之歡心以承配天¶之
大事永念元老著勲先朝當與辟公序于祠位¶兾能顯
相綏我休成可發来赴闕南郊陪位故兹詔¶示想冝知
悉¶
　　　　賜允太子太傅致仕梁適陳乞不赴南郊¶陪
　　　　位詔¶
勑梁適省所上表遞到詔書一道令臣赴闕陪位者¶臣
以久病不獲奔走前去事具悉朕肅将圭幣祇見¶郊丘
<pb:KR4d0073_WYG_047-9b>
嘉與舊臣協承熈事乃聞疢疾旅力尚愆優老¶寵賢義
誠難强¶
　　　　賜允太子太師致仕張昪不赴南郊陪位<md:KR4d0073_SBCK_047-7a>¶詔¶
勑張昪郊丘大事群辟具来舊老元勲所冝顯相乃¶以
疾苦惻於朕心尚慎興居以膺康福¶
　　　　賜宣徽北院使判大名府王拱辰乞南郊¶赴
　　　　闕不允詔¶
勑拱辰朕嗣命典神肈稱吉禮稽循故事不敢愆忘¶卿
<pb:KR4d0073_WYG_047-10a>
既率貢職以来助祭又求入覲陪侍郊宫緬彼都¶畿方
須鎮撫永惟重寄難徇至懐¶
　　　　賜允守司徒兼檢校太師兼侍中韓琦乞¶相
　　　　州詔¶
勑韓琦卿以公師之官将相之位統臨四路屏扞一¶方
寄重任隆群臣莫比雖罹疢疾冀即有瘳而章書<md:KR4d0073_SBCK_047-7b>¶頻頻
来以病告宗工元老視遇有加恩禮之間然何¶敢薄重
違懇惻姑即便安
<pb:KR4d0073_WYG_047-10b>
　　　　賜守司徒兼檢校太師兼侍中判永興軍¶韓
　　　　琦再乞相州詔¶
卿當國家之多難任社稷之至憂實能忠勤以濟勲¶績
方均逸豫適此外虞煩我元功良非得巳亦惟體¶國義
不辭勞今雖尚謀經武之時非有蒐兵伐罪之¶事坐臨
諸帥固可優游何必舊邦乃能休養勉綏居¶息以副倚
毗¶
　　　　賜守司徒檢校太師兼侍中韓琦詔
<pb:KR4d0073_WYG_047-11a>
便道之鎮朝廷故常来朝京師朕意所欲使事曲折¶既
當聞知忠言嘉謨又所飢渇雖知勤勩可不勉哉<md:KR4d0073_SBCK_047-8a>¶　　　　賜韓琦依所乞詔¶
勑韓琦奏乞由河隂本路赴相州安泊骨肉行李訖¶徑
乘遞馬赴闕朝見奏事訖還赴本任稍從私便事¶具悉
舊徳元功久於方靣嘉言讜論所欲亟聞其來¶造朝然
後之鎮義當黽勉無或告勞¶
　　　　賜守司徒檢校太師兼侍中判永興軍韓¶琦
<pb:KR4d0073_WYG_047-11b>
　　　　乞相州舊任不允詔三道¶
勑韓琦卿明徳茂勲具書帝籍祖考所付以屏毗朕¶躬
比辭國均巳會邊隙故煩元老屬此憂勤今羗雖¶來柔
疆事多弛經營科治改命為難幕府坐籌制其¶大略雖
聞稍憊冀可少安義有固然朕言無戲¶
　　　　二<md:KR4d0073_SBCK_047-8b>¶勑韓琦羗夷變態未易究知邊塞繕完所宜申飭以¶卿
望實分朕顧憂當屏群䇿以有為遂措一方於無¶事乃
<pb:KR4d0073_WYG_047-12a>
來告疾冀得燕閒主爾忘身忠賢之義勉膺重¶寄務體
至懐¶
　　　　三¶
勑韓琦卿茂徳儁功朝廷所頼方觧政幾之劇重分¶疆
事之憂種落綏和酋渠嚮順永惟邊鎮猶恃老成¶所湏
經武之遠謀及此暇時而備豫當思體國無却¶告勞¶
　　　　賜守司徒檢校太師兼侍中判永興軍韓¶琦
　　　　乞致仕不允詔
<pb:KR4d0073_WYG_047-12b>
勑韓琦朕初嗣位不敢暇逸惟畏天命亦惟閔民蠢<md:KR4d0073_SBCK_047-9a>¶兹
一方尚戒羌夷制變備豫扞菑禦侮庶幾元老克¶協朕
心若其憚勤誰與謀此勉祗厥服用副至懷¶
　　　　賜判承興軍韓琦湯藥詔¶
勑韓琦任隆三事寄重一方比聞經制之勞或爽節¶宣
之序特馳使傳徃喻朕懷宜有分頒以資衛養¶
　　　　賜允觀文殿學士尚書左僕射新除集禧¶觀
　　　　使富弼辭免乞判汝州詔
<pb:KR4d0073_WYG_047-13a>
卿翊朕祖考功施于時徳善在躬終始如一祠庭置¶使
實近闕門邦有大疑庶㡬求助忠賢體國義乃可¶留而
引喻再三便於出守重違懇惻姑即所安故兹¶詔示想
宜知悉¶
　　　　賜判汝州富弼乞致仕不允詔<md:KR4d0073_SBCK_047-9b>¶勑富弼卿忠純亮直為國元老朕所恃頼急於典刑¶優
游小邦足以養疾冀綏福履來副詢謀何必言歸¶以孤
眷矚
<pb:KR4d0073_WYG_047-13b>
　　　　賜判汝州富弼乞假養疾詔¶
眷我元老數更悲傷比飭使人徃宣至意乃觀來諗¶未
即康寕姑順誠懷勉綏吉禄¶
　　　　賜判汝州富弼乞赴安州避災養疾詔¶
比飭使人具宣至意就令賜告冀遂寧瘳卿嚴祇朕¶命
不敢遑息顧念吏卒閔其滯留觸熱載馳用忘勤¶勩㳟
以事上卿實有之仁及賤㣲又能如此忠誠所¶惻豈獨
朕心從容小邦姑以養福勉綏吉禄毋恤後¶艱故兹詔
<pb:KR4d0073_WYG_047-14a>
示想宜知悉<md:KR4d0073_SBCK_047-10a>¶　　　　賜判汝州富弼赴闕詔二道¶
勑富弼卿中觧政機外分符守久於窮僻衞養或愆¶優
游京師可以治疾謂當趣駕以副虚懷¶
　　　　二¶
勑富弼久解政機荐分符守元功茂徳朕所注心渇¶聞
嘉猷以輔不逮¶
　　　　賜富弼赴闕并茶藥詔
<pb:KR4d0073_WYG_047-14b>
勑富弼適自州藩来還朝位眷馳驅之良苦懼衞養¶之
或愆當有寵頒以昭勤佇¶
　　　　賜判汝州富弼辭免南郊禮畢支賜詔¶
勑富弼省所奏免南郊支賜受釐于神賚及蠻貊卿¶勲
徳兼茂中外具瞻恩典所加當先羣辟區區一賜<md:KR4d0073_SBCK_047-10b>¶何足
以辭當體眷懷共膺貺施¶
　　　　賜宰臣曽公亮巳下辭南郊賜賚不允詔¶
勑公亮等朕初嗣服於祖宗之制未有所改也卿等¶選
<pb:KR4d0073_WYG_047-15a>
於黎獻位冠百工或受或辭人用觀政朝廷予奪¶所以
馭臣貴賤有差勢如堂陛惟先王之制國用視¶時民數
之多寡方今生齒既蕃而賦入又為不少理¶財之義殆
有可思此之不圖而姑務自損祇傷國體¶未協朕心方
與勲賢慮其大者區區一賜何足以言¶
　　　　賜觀文殿學士新除刑部尚書知大名府¶陳
　　　　升之辭免恩命不允詔¶
勑升之設都置守綏御一方付得其材乃能徃乂卿¶嘉
<pb:KR4d0073_WYG_047-15b>
謀美績簡在朕心選於羣臣用有畀屬申明紀律<md:KR4d0073_SBCK_047-11a>¶臨制
事㡬中外踐更效皆巳試勉祇厥服於義為宜¶
　　　　賜觀文殿學士刑部尚書知大名府陳升¶之
　　　　赴闕朝見茶藥詔¶
勑升之徃司宮鑰來次郊闉炎敲之序未徂跋渉之¶勤
巳至當馳榮賜以示眷懐¶
　　　　賜觀文殿學士刑部尚書知亳州歐陽修¶上
　　　　表奏乞致仕不允詔
<pb:KR4d0073_WYG_047-16a>
勑修股肱名臣與國同體禮當得謝朕尚難之况年¶非
告老之時而勲在受遺之籍不留屏輔人謂斯何¶姑體
至懐少安厥位¶
　　　　賜知亳州歐陽修陳乞致仕第二表不允¶詔<md:KR4d0073_SBCK_047-11b>¶勑修卿勲徳之舊簡在帝心從容一州足以休養而¶抗
奏至於四五必以田里為歸豈朕視遇故老有不¶足於
禮乎何其求去之果也欲喻至意莫知所言惟¶能勉留
實副勤佇
<pb:KR4d0073_WYG_047-16b>
　　　　賜知亳州歐陽修第三表并劄子陳乞致¶仕
　　　　不允詔¶
勑修省所三上表并劄子奏乞致仕事具悉卿翊戴¶三
朝清明諒直有言有績著在朕心重違勤求外寄¶藩屏
邦之儁老不以遐遺所冀輸誠常存帝室而納¶禄與職
至于再三雖潔身之風可激貪冐顧許國之¶義未協忠
嘉姑體眷懐勉膺圖任所請宜不允¶
　　　　賜觀文殿學士兵部尚書歐陽修辭知青<md:KR4d0073_SBCK_047-12a>¶州
<pb:KR4d0073_WYG_047-17a>
　　　　不允詔二道¶
勑修海岱名都太公舊履鎮撫一路朕難其材卿實¶元
勲以忠許國謂當亟徃卧以治之冀能優游寕此¶東土¶
　　　　二¶
勑修卿純誠直諒中外所知辭禄就閑志非有激進¶官
治劇義乃無嫌矧兹東州可以居息方之守亳勞¶逸殆
均朕命惟行謂當遄徃¶
　　　　賜荅曾公亮詔
<pb:KR4d0073_WYG_047-17b>
眚烖變異以戒人君推之股肱朕所不取元勲舊徳¶實
頼交修譴告之來必縁象類明喻朕志使當天心¶庻㡬
君臣並受遐福不務出此而果於辭讓是惟保<md:KR4d0073_SBCK_047-12b>¶身豈曰
謀國¶
　　　　賜張方平免特支請俸詔¶
勑方平省所奏劄子陳免特支請俸事具悉卿躬肅¶艾
之材豫辯章之論致喪無貳雖非謀國之時班禄¶有差
是乃養賢之意抗言來諗引義甚明重盭素懐¶姑循近
<pb:KR4d0073_WYG_047-18a>
制¶
　　　　賜樞宻副使右諫議大夫邵亢乞郡詔¶
勑邵亢卿先帝所命以翊朕躬升執事樞方觀勲效¶遽
欲辭位殆非所宜衞養少愆何憂不巳勉共厥服¶思協
朕心¶
　　　　賜皇伯新除彰化軍節度觀察留後安定¶郡
　　　　王從式乞免新命不允詔<md:KR4d0073_SBCK_047-13a>¶勑從式卿躬雋乂之材出神明之胄選於宗室則屬¶近
<pb:KR4d0073_WYG_047-18b>
而行尊聞在朝廷又年高而徳劭膺兹褒顯人以¶為宜
勉服官封永綏吉禄¶
　　　　賜涇原路經略使蔡挺茶藥詔¶
卿方用時材出分帥路適兹寒苦良巳勤勞特推撫¶賜
之恩以示睠懐之意¶
　　　　賜天章閣待制知渭州蔡挺奨諭詔¶
封疆之虞責在将帥厥有績效不忘于心卿久以才¶稱
外分方任乘機踐事能兆厥謀板築告功于疆就¶募保
<pb:KR4d0073_WYG_047-19a>
彼居圉可無後憂倚言若兹朕所嘉歎¶
　　　　賜知唐州光禄卿高賦奨諭詔¶
召杜南陽世稱循吏其亡久矣朕尚思之卿招懐飢<md:KR4d0073_SBCK_047-13b>¶流
墾闢荒梗繕修陂堨績効具昭前人之良何以逮¶此閱
奏歎美不忘于心¶
　
　
　
<pb:KR4d0073_WYG_047-19b>
　
　
　
　
　
　
　
　臨川文集巻四十七

# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.744180
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0482-018臨川先生文集-卷第十八.
<pb:KR4d0073_SBCK_018-1a>¶
臨川先生文集卷第十八¶
　　律詩(七言八句)¶
　　　示俞秀老¶
　　　外厨遺火示公佐¶
　　　讀眉山集次韻雪詩五首¶
　　　讀眉山集愛其雪詩能用韻復次韻一首¶
　　　八功德水¶
　　　&KR0009;題程公闢物華樓¶
　　　酬俞秀老¶
　　　次韻吳沖卿召赴資政殿聽讀詩義感事¶
　　　張侍郎示東府新居詩因和酬二首¶
　　　次韻沖卿從　駕至集禧觀偶成¶
<pb:KR4d0073_SBCK_018-1b>¶
　　　次韻陪　駕觀燈¶
　　　和吳相公東府偶成¶
　　　和蔡樞密孟夏旦日西府書事¶
　　　和蔡副樞賀平戎慶捷¶
　　　次韻奉和蔡樞密南京種山藥法¶
　　　次韻元厚之平戎慶捷¶
　　　謁曾魯公¶
　　　駕自啓聖還内¶
　　　集禧觀池上詠野鵝¶
　　　次韻東㕔韓侍郎齋居晩興¶
　　　酬和甫祥源觀醮罷見&KR0009;¶
　　　和　御製賞花釣魚¶
<pb:KR4d0073_SBCK_018-2a>¶
　　　次楊樂道韻六首¶
　　　　後殿朝次偶題¶
　　　　御溝¶
　　　　幕次憶漢上舊居¶
　　　　後苑詳定書懷¶
　　　　上已聞苑中樂聲書事¶
　　　　用韻書十日事呈樂道舎人聖從待制¶
　　　詳定幕次呈聖從樂道¶
　　　崇政殿詳定幕次偶題¶
　　　詳定試卷二首¶
　　　奉酬楊樂道¶
　　　奉酬聖從待制¶
<pb:KR4d0073_SBCK_018-2b>¶
　　　次韻吳仲庶省中畫壁¶
　　　夜讀試卷呈君實待制景仁内翰¶
　　　荅張奉議¶
　　　　示俞秀老¶
繚繞山如涌翠波人家一半在煙蘿時豐&KR0015;語春聲¶
早地僻追㝷野興多窣堵朱甍開北向招提素脊隱¶
西阿暮年要與君携手處處相煩作好歌¶
　　　　外厨遺火示公佐¶
刀&KR0901;初無欲清(七姓/切)人如何竈&KR0017;尚嫌嗔翛翛短褐¶
方煬(一作/圍)火冉冉青煙已被宸邂逅焚巢連鳥雀倉¶
黃濡幕愧比鄰王陽幸有囊衣在報賞焦頭亦未貧¶
　　　　讀眉山集次韻雪詩五首¶
<pb:KR4d0073_SBCK_018-3a>¶
&KR0002;木昬昬末有鵶凍雷深閉阿香車摶雲忽散簁爲¶
屑翦水如分綴作花擁箒尚憐南北巷持杯能喜兩¶
三家戲挼弄掬輸兒女羔袖龍鍾手獨义¶
　　　二¶
神女青腰寳髻鵶獨藏雲氣委飛車夜光往往多聮¶
璧白小紛紛每散花珠網纚連拘翼座瑶池淼漫阿¶
環家銀爲宮闕㝷常見豈即諸天守夜义¶
　　　　三¶
惠施文字黒如鵶於此機緘漫五車皭&KR0002;易緇終不¶
染紛然能幻本無花觀空白足寧知處疑有青腰豈¶
作家慧可忍寒眞&KR0116;晩爲誰將手少林义¶
　　　　四¶
<pb:KR4d0073_SBCK_018-3b>¶
&KR0009;聲三足阿環鵶問訊青腰小駐車一一照肌寧有¶
種紛紛迷眼爲誰花爭妍恐落江妃手耐冷疑連月¶
姉家長恨玉顔春不乆畫圖時展爲君义¶
　　　　五¶
戲揺微縞女鬟鵶試咀流酥已頰車歷亂稍埋冰揉¶
粟消沉時&KR0039;水圎花豈能舴艋眞㝷我且與蝸牛獨¶
卧家欲挑青腰還不敢直湏詩膽付劉义¶
　　　　讀眉山集愛其雪詩能用韻復次韻一首¶
靚糚嚴飾曜金鵶比興難工漫百車水種所傳清有¶
骨天機能識皦非花嬋姢一色明千里綽約無心熟¶
萬家長此賞懷甘獨卧&KR0061;安交㦸豈須义¶
　　　　八功德水¶
<pb:KR4d0073_SBCK_018-4a>¶
雪山馬口出琉璃聞&KR0003;諸天與護持此水遥連八功¶
德供人眞淨四威儀當時迦葉無塵染何事閿鄕有¶
土思道力起縁非一路但知瓢飲是生疑¶
　　　　&KR0009;題程公闢物華樓¶
吳楚東南最上游江山多在物華樓遥瞻旌節臨尊¶
俎獨卧柴荆阻獻酬想有新詩傳素壁怪無餘墨到¶
滄洲湡浯南望重重緑章水還能向此流¶
　　　　酬俞秀老¶
灑掃東庵置一牀於君獨&KR0116;故情長有言未必輸摩¶
詰無法何曾泥飲光天壤此身知共弊江湖他日要¶
相忘猶貪半偈歸思索却恐提&KR0074;妄揣量¶
　　　　次韻吳沖卿召赴資政殿聽讀詩義感事¶
<pb:KR4d0073_SBCK_018-4b>¶
(沖卿詩云雪銷鳷鵲御溝融燕見殊恩綴/上公晝日乍驚三接寵正風&KR0023;聽二南終)¶
(解頭共仰天顔喜牆靣裁容聖域通午漏/漸長知禹錫侍臣何術補堯聦時修撰經)¶
(義所初進二南有/旨資政殿讀云)¶
周南麟趾聖人風未有騶虞繫召公雅頌兼陳爲四¶
始笙歌合奏以三終討論詔使成書上休澣恩容著¶
藉通牆靣豈能知奥義延陵聽賞自爲聦¶
　　　　張侍郎示東府新居詩因而和酬二首¶
得賢方慕北山萊赤白中天二府開功謝蕭規慙漢¶
第恩從隗始詫燕臺曾留　上主經過跡更費高人¶
賦詠才自古落成須善頌掃除東閣望公來¶
　　　　二¶
榮觀流傳動草萊中官賜設上尊開鼓歌&KR0772;窱聽疑¶
<pb:KR4d0073_SBCK_018-5a>¶
夢肴果聮翩餽有臺斧藻故應宜舊德棟梁非復稱¶
凡材虚堂欲踵曹參事試問齊人或肯來¶
　　　　次韻沖卿上元從　駕至集禧觀偶成¶
昭陵持橐從遊人更見熈寧第四春寳構中開移玉¶
座華燈錯出映朱塵輦前時看新歌舞仗外還如舊¶
徼巡投老逄時追徃事却含愁思度天津¶
　　　　次韻陪　駕觀燈¶
繡筤含風下玉除宮商挾奏斐然殊福祥周室流爲¶
火恩澤堯樽散在衢伏枕但能知廣樂揮毫何以報¶
明珠願留巾篋歸田日追詠公歡每自娛¶
　　　　和吳相公東府偶成¶
承華徃歲幸躊躇風月清談接緒餘並轡趂朝今巳¶
<pb:KR4d0073_SBCK_018-5b>¶
老連牆得屋喜如初誅茅我夢江臯地澆薤公思洛¶
水渠歛退故應容拙者先營環堵祭牢&KR0188;¶
　　　　和蔡樞密孟夏旦日西府書事¶
宮闕初晴氣&KR0090;饒寳車攅轂㑹東朝重輪慶自離明¶
發内壤隂隨解澤消賜篚外廷紛錦繡燕庖中禁續¶
薪樵聮翩入賀知君意咫尺威顔不隔霄¶
　　　　和蔡副樞賀平戎慶捷¶
城郭名王據兩陲軍前一日送降旗羌兵自此無傳¶
箭漢甲如今不解纍幕府上功聮舊代朝廷稱慶具¶
新儀周家道泰西戎喙還見詩人詠串夷¶
　　　　次韻奉和蔡樞密南京種山藥法(蔡詩并/序云&KR0041;)¶
(見索南都種山藥法并以生頭數十莖送/上輒成小詩青青正是中分天區種何妨)¶
<pb:KR4d0073_SBCK_018-6a>¶
(試玉延即見引須縁夏木定知如蹠薦冬/筵/潤還御水冰霜結䕃近)¶
(堯雲&KR0040;露偏自裹自題還/自媿揠苗應&KR0015;宋人然)¶
區種抛來六七年春風條蔓想宛延難追老圃莓苔¶
徑空對珍盤玳瑁筵嘉種忽傳河右壤靈苗更長闕¶
西偏故畦穿斸知何日南望鍾山一&KR0099;然¶
　　　　次韻元厚之平戎慶捷(來詩有何人更得/通天帶謀合君心)¶
(只&KR0051;公/之句)¶
朝廷今日四夷功先以招懷後殪戎胡地馬牛歸隴¶
底漢人煙火起湟中投戈更講諸儒藝免胄爭趨上¶
將風文武佐時慚吉甫宣王征伐自膚公¶
　　　　謁曾魯公(即赴/會時)¶
翊戴三朝冕有蟬歸滎今作地行仙且開京闕(一作/洛)¶
<pb:KR4d0073_SBCK_018-6b>¶
蕭何第未放江湖范蠡船老景巳鄰周吕尚慶門方¶
似漢韋賢一觴豈足爲公壽願賦長虹吸百川¶
　　　　駕自啓聖還内¶
衣冠原廟漢家儀羽衛親來此一時　天子當懷霜¶
露感都人亦歎鼓簫悲紛紛瑞氣隨雲漢漠漠榮光¶
上日旗塵土未驚閶闔閉緑槐空覆影參差¶
　　　　集禧觀池上詠野鵝¶
池上野鵝無數好晴天鏡裏雪毰毸似憐暄暖鳴相¶
逐疑戀寛閑去却回京洛塵沙工&KR0039;汙江湖矰弋飽¶
驚猜羽毛的的人難近嗟此謀身或有才¶
　　　　次韻東㕔韓侍郎齋居晩興¶
齋禁雖嚴異太常蕭然高卧意何長煙含欲暝宮庭¶
<pb:KR4d0073_SBCK_018-7a>¶
紫日映新秋省闥黃壯節易摧行踽踽華年相背去¶
堂堂追攀坐歎風塵隔空聽鈞天夢帝鄕¶
　　　　酬和甫祥源觀醮罷見&KR0009;¶
竊禄祠官乆見容每持金石薦宸&KR0168;鈞天忽忽清都¶
夢方丈寥寥弱水風知結勝縁人意外想㝷陳迹馬¶
蹄中新詩起我超然興更感鍾山蕙帳空¶
　　　　和　御製賞花釣魚¶
䕃幄晴雲拂曉開傳呼仙仗九天來披香殿上留朱¶
輦太液池邊送玉杯宿蘂暖含風浩蕩戲鱗清映日¶
徘徊宸章獨與春爭麗恩許賡歌豈易陪¶
　　　　二¶
靄靄祥雲輦路晴傳呼萬&KR0010;雜春聲蔽虧玉仗宮花¶
<pb:KR4d0073_SBCK_018-7b>¶
密映燭金溝御水清珠蘂受風天下暖錦鱗吹浪日¶
邊明從容樂飲眞榮遇願賦嘉魚頌太平¶
　　　　次楊樂道韻六首¶
　　　　　後殿朝次偶題¶
百年文物士優游萬國今方似綴旒發䇿東堂招儁¶
乂回輿北苑罷倡優忽隨諸彦登龍尾尚憶當年應¶
鵠頭獨望清光無補報更慙虚食太官羞¶
　　　　　御溝¶
&KR0261;&KR0261;金河漲欲平數攴分綠報清明常縈輦路漂花¶
去更引流杯送酒行靜見金輿穿樹影清含玉漏過¶
牆聲衰顔一照自多感廻首江南春水生¶
　　　　　幕次憶漢上舊居¶
<pb:KR4d0073_SBCK_018-8a>¶
漢水泱泱繞鳯林峴山南路白雲深如何憂國忘家¶
日尚有求田問舎心直以文章供潤色未應風月負¶
豋臨超然便欲遺榮去却恐元龍㑹見侵¶
　　　　　後苑詳定書懷¶
文墨由來妙禁中家傳豈獨賦河東平生聽想風聲¶
早數日追隨&KR0015;語同御水新如鴨頭綠宮花更有鶴¶
翎紅看花弄水&KR0147;爲樂不晩朝廷相弱翁¶
　　　　　上巳聞苑中樂聲書事¶
苑中誰得從春遊想見漸臺瓦欲流御水曲隨花影¶
轉宮雲低繞樂聲留年華未破清明節日暮初回祓¶
禊舟更&KR0116;至尊思慮逺不應全爲拙倡優¶
　　　　　用樂道舎人韻書十日事呈樂道舎人¶
<pb:KR4d0073_SBCK_018-8b>¶
　　　　　聖從待制¶
東門人物亂如麻想見新韀照路華午鼓已傳三刻¶
漏從官初賜一杯茶怱怱殿下催分首擾擾宮前聽¶
賣花歸去莫言天上事但知呼客飲流霞¶
　　　　詳定幕次呈聖從樂道¶
殿閣掄材覆等差從臣今日擅文華楊雄識字無人¶
敵何遜能詩有世家舊德醉心如美酒新篇清目勝¶
眞茶一觴一詠相從樂傳&KR0003;猶堪異日誇¶
　　　　崇政殿詳定幕次偶題¶
嬌雲漠漠護層軒嫰水濺濺不見源禁桞萬條金細¶
撚宮花一叚錦新翻身閑始更知春樂地廣還同避¶
世喧不恨玉盤氷未賜清談終日自蠲煩¶
<pb:KR4d0073_SBCK_018-9a>¶
　　　　詳定試卷二首¶
簾垂咫尺斷經過把卷空聞&KR0015;語多論衆勢難專可¶
否法嚴人更謹誰何文章直使看無纇勲業安能保¶
不磨疑有高鴻在寥廓未應迴首顧張羅¶
　　　　二¶
童子常誇作賦工暮年羞悔有楊雄當時賜帛倡優¶
等今日論才將相中細甚客卿因筆墨卑於爾雅注¶
魚&KR0393;漢家故事眞當改新詠知君勝弱翁¶
　　　　奉酬楊樂道¶
邂逅聮裾殿閣春却愁容易即離群相知不必因相¶
識所得如今過所聞近代聲名出盧駱前朝筆墨數¶
淵雲與公家世由來事愧我&KR0004;無百一分¶
<pb:KR4d0073_SBCK_018-9b>¶
　　　　奉酬聖從待制¶
班行想望歲空多知有龍門未敢過和近聖人師展¶
季勇爲君子盗荆軻三刀舊恊庭闈夢五袴今傳里¶
巷歌復道諫書甞滿篋不唯詩句似隂何¶
　　　　次韻吳仲庻省中畫壁¶
畫史雖非顧虎頭還能滿壁寫滄洲九衢京洛風沙¶
地一片江湖草樹秋行數儵魚賓共樂卧看鷗鳥吏¶
方休知君定有扁舟意却爲丹青肯少留¶
　　　　夜讀試卷呈君實待制景仁内翰¶
篝燈時見語驚人更&KR0116;揮毫捷有神學問比來多可¶
喜文章非特巧爭新蕉中得鹿初疑夢牖下窺龍稍¶
眩眞邂逅兩賢時所服坐令&KR0012;朽得相因¶
<pb:KR4d0073_SBCK_018-10a>¶
　　　　荅張奉議¶
五馬渡江開國處一牛吼地作菴人結蟠茅竹纔方¶
丈穿築溝園未過旬我乆欲忘言語道君今來見句¶
文身思量何物堪酬對棒喝如今揔不親¶
臨川先生文集卷第十八¶
<pb:KR4d0073_SBCK_018-10b>¶

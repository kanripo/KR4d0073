# -*- mode: mandoku-view -*-
#+TITLE: 臨川文集
#+DATE: 2015-09-23 10:20:20
#+PROPERTY: JUAN 39

¶
<md:KR4d0073_SBCK_039-1a>¶
<pb:KR4d0073_WYG_039-1a>
欽定四庫全書
　臨川文集巻三十九¶　　　宋　王安石　撰
　　書疏¶
　　　上

仁宗皇帝言事書¶
　　　上時政疏¶
　　　進戒疏¶
　　　　上仁宗皇帝言事書¶
臣愚不肖䝉恩備使一路今又䝉恩召還闕廷有所¶任
<pb:KR4d0073_WYG_039-1b>
屬而當以使事歸報陛下不自知其無以稱職¶而敢縁
使事之所及冒言天下之事伏惟陛下詳¶思而擇其中
幸甚臣竊觀陛下有恭儉之德有聦¶明睿智之才夙興
夜寐無一日之懈聲色狗馬觀游¶玩好之事無纎介之
蔽而仁民愛物之意孚於天下<md:KR4d0073_SBCK_039-1b>¶而又公選天下之所願
以爲輔相者屬之以事而不¶貳於讒邪傾巧之臣此雖
二帝三王之用心不過如¶此而已宜其家給人足天下
大治而效不至於此顧¶内則不能無以社稷爲憂外則
<pb:KR4d0073_WYG_039-2a>
不能無懼於夷狄天¶下之財力日以困窮而風俗日以
衰壞四方有志之¶士諰諰然常恐天下之乆不安此其
故何也患在不¶知法度故也今朝廷法嚴令具無所不
有而臣以謂¶無法度者何哉方今之法度多不合乎先
王之政故¶也孟子曰有仁心仁聞而澤不加於百姓者
爲政不¶法於先王之道故也以孟子之說觀方今之失
正在¶於此而已夫以今之世去先王之世遠所遭之變
所¶遇之勢不一而欲一二修先王之政雖甚愚者猶知<md:KR4d0073_SBCK_039-2a>¶
<pb:KR4d0073_WYG_039-2b>
其難也然臣以謂今之失患在不法先王之政者以¶謂
當法其意而己夫二帝三王相去蓋千有餘載一¶治一
亂其盛衰之時具矣其所遭之變所遇之勢亦¶各不同
其施設之方亦皆殊而其爲天下國家之意¶本末先後
未嘗不同也臣故曰當法其意而己法其¶意則吾所改
易更革不至乎傾駭天下之耳目囂天¶下之口而固己
合乎先王之政矣雖然以方今之勢¶揆之陛下雖欲改
易更革天下之事合於先王之¶意其勢必不能也陛下
<pb:KR4d0073_WYG_039-3a>
有恭儉之德有聦明睿智¶之才有仁民愛物之意誠加
之意則何爲而不成何¶欲而不得然而臣顧以謂陛下
雖欲改易更革天¶下之事合於先王之意其勢必不能
者何也以方今<md:KR4d0073_SBCK_039-2b>¶天下之人才不足故也臣嘗試竊觀天
下在位之人¶未有乏於此時者也夫人才乏於上則有
沈廢伏匿¶在下而不爲當時所知者矣臣又求之於閭
巷草野¶之間而亦未見其多焉豈非陶冶而成之者非
其道¶而然乎臣以謂方今在位之人才不足者以臣使
<pb:KR4d0073_WYG_039-3b>
事¶之所及則可知矣今以一路數千里之間能推行朝¶
廷之法令知其所緩急而一切能使民以修其職事¶者
甚少而不才苟簡貪鄙之人至不可勝數其能講¶先王
之意以合當時之變者蓋闔郡之間往往而絶¶也朝廷
每一令下其意雖善在位者猶不能推行使¶膏澤加於
民而吏輒縁之爲姦以擾百姓臣故曰在¶位之人才不
足而草野閭巷之間亦未見其多也夫<md:KR4d0073_SBCK_039-3a>¶人才不足則陛
下雖欲改易更革天下之事以合¶先王之意大臣雖有
<pb:KR4d0073_WYG_039-4a>
能當陛下之意而欲領此者¶九州之大四海之遠孰能
稱陛下之指以一一推¶行此而人人䝉其施者乎臣故
曰其勢必未能也孟¶子曰徒法不能以自行非此之謂
乎然則方今之急¶在於人才而己誠能使天下之才衆
多然後在位之¶才可以擇其人而取足焉在位者得其
才矣然後稍¶視時勢之可否而因人情之患苦變更天
下之弊法¶以趨先王之意甚易也今之天下亦先王之
天下先¶王之時人才嘗衆矣何至於今而獨不足乎故
<pb:KR4d0073_WYG_039-4b>
曰陶¶冶而成之者非其道故也商之時天下嘗大亂矣
在¶位貪毒禍敗皆非其人及文王之起而天下之才嘗<md:KR4d0073_SBCK_039-3b>¶少矣當是時文王能陶冶天下之士而使之皆有士¶君
子之才然後隨其才之所有而官使之詩曰豈弟¶君子
遐不作人此之謂也及其成也㣲賤兎罝之人¶猶莫不
好德兎罝之詩是也又況於在位之人乎夫¶文王惟能
如此故以征則服以守則治詩曰奉璋峨¶峨髦士攸宜
又曰周王于邁六師及之言文王所用¶文武各得其才
<pb:KR4d0073_WYG_039-5a>
而無廢事也及至夷厲之亂天下之¶才又嘗少矣至宣
王之起所與圖天下之事者仲山¶甫而已故詩人歎之
曰德輶如毛維仲山甫舉之愛¶莫助之蓋閔人士之少
而山甫之無助也宣王能用¶仲山甫推其類以新美天
下之士而後人才復衆於¶是内修政事外討不庭而復
有文武之境土故詩人<md:KR4d0073_SBCK_039-4a>¶美之曰薄言采芑于彼新田于
此菑畝言宣王能新¶美天下之士使之有可用之才如
農夫新美其田而¶使之有可采之芑也由此觀之人之
<pb:KR4d0073_WYG_039-5b>
才未嘗不自人¶主陶冶而成之者也所謂陶冶而成之
者何也亦教¶之養之取之任之有其道而已所謂教之
之道何也¶古者天子諸侯自國至於鄉黨皆有學博置
教導之¶官而嚴其選朝廷禮樂刑政之事皆在於學士
所觀¶而習者皆先王之法言德行治天下之意其材亦
可¶以爲天下國家之用苟不可以爲天下國家之用則¶
不教也苟可以爲天下國家之用者則無不在於學¶此
教之之道也所謂養之之道何也饒之以財約之¶以禮
<pb:KR4d0073_WYG_039-6a>
裁之以法也何謂饒之以財人之情不足於財<md:KR4d0073_SBCK_039-4b>¶則貪鄙
苟得無所不至先王知其如此故其制禄自¶庶人之在
官者其禄已足以代其耕矣由此等而上¶之每有加焉
使其足以養亷恥而離於貪鄙之行猶¶以爲未也又推
其禄以及其子孫謂之世禄使其生¶也既於父子兄弟
妻子之養昏姻朋友之接皆無憾¶矣其死也又於子孫
無不足之憂焉何謂約之以禮¶人情足於財而無禮以
節之則又放僻邪侈無所不¶至先王知其如此故爲之
<pb:KR4d0073_WYG_039-6b>
制度婚䘮祭養燕享之事¶服食器用之物皆以命數爲
之節而齊之以律度量¶衡之法其命可以爲之而財不
足以具則弗具也其¶財可以具而命不得爲之者不使
有銖兩分寸之加¶焉何謂裁之以法先王於天下之士
教之以道藝矣<md:KR4d0073_SBCK_039-5a>¶不帥教則待之以屏弃遠方終身不齒
之法約之以¶禮矣不循禮則待之以流殺之法王制曰
變衣服者¶其君流酒誥曰厥或誥曰羣飲汝勿佚盡執
拘以歸¶于周予其殺夫羣飲變衣服小罪也流殺大刑
<pb:KR4d0073_WYG_039-7a>
也加¶小罪以大刑先王所以忍而不疑者以爲不如是
不¶足以一天下之俗而成吾治夫約之以禮裁之以法¶
天下所以服從無抵冒者又非獨其禁嚴而治察之¶所
能致也蓋亦以吾至誠懇惻之心力行而爲之倡¶凡在
左右通貴之人皆順上之欲而服行之有一不¶帥者法
之加必自此始夫上以至誠行之而貴者知¶避上之所
惡矣則天下之不罰而止者衆矣故曰此¶養之之道也
所謂取之之道者何也先王之取人也<md:KR4d0073_SBCK_039-5b>¶必於鄉黨必於
<pb:KR4d0073_WYG_039-7b>
庠序使衆人推其所謂賢能書之以¶吿于上而察之誠
賢能也然後隨其德之大小才之¶髙下而官使之所謂
察之者非專用耳目之聦明而¶聼私於一人之口也欲
審知其德問以行欲審知其¶才問以言得其言行則試
之以事所謂察之者試之¶以事是也雖堯之用舜亦不
過如此而己又況其下¶乎若夫九州之大四海之遠萬
官億醜之賤所須士¶大夫之才則衆矣有天下者又不
可以一二自察之¶也又不可以偏屬於一人而使之於
<pb:KR4d0073_WYG_039-8a>
一日二日之間¶考試其行能而進退之也蓋吾已能察
其才行之大¶者以爲大官矣因使之取其類以持乆試
之而考其¶能者以吿于上而後以爵命禄秩予之而己
此取之<md:KR4d0073_SBCK_039-6a>¶之道也所謂任之之道者何也人之才德髙下
厚薄¶不同其所任有宜有不宜先王知其如此故知農
者¶以爲后稷知工者以爲共工其德厚而才髙者以爲¶
之長德薄而才下者以爲之佐屬又以乆於其職則¶上
狃習而知其事下服馴而安其教賢者則其功可¶以至
<pb:KR4d0073_WYG_039-8b>
於成不肖者則其罪可以至於著故乆其任而¶待之以
考績之法夫如此故智能才力之士則得盡¶其智以赴
功而不患其事之不終其功之不就也偷¶惰苟且之人
雖欲取容於一時而顧僇辱在其後安¶敢不勉乎若夫
無能之人固知辭避而去矣居職任¶事之日乆不勝任
之罪不可以幸而免故也彼且不¶敢冒而知辭避矣尚
何有比周䜛謟爭進之人乎取<md:KR4d0073_SBCK_039-6b>¶之既己詳使之既已當
處之既已乆至其任之也又¶專焉而不一二以法束縳
<pb:KR4d0073_WYG_039-9a>
之而使之得行其意堯舜¶之所以理百官而熙衆工者
以此而己書曰三載考¶績三考黜陟幽明此之謂也然
堯舜之時其所黜者¶則聞之矣蓋四凶是也其所陟者
則臯陶稷契皆終¶身一官而不徙蓋其所謂陟者特加
之爵命禄賜而¶己耳此任之之道也夫教之養之取之
任之之道如¶此而當時人君又能與其大臣悉其耳目
心力至誠¶惻怛思念而行之此其人臣之所以無疑而
於天下¶國家之事無所欲爲而不得也方今州縣雖有
<pb:KR4d0073_WYG_039-9b>
學取¶牆壁具而己非有教導之官長育人才之事也唯
太¶學有教導之官而亦未嘗嚴其選朝廷禮樂刑政之<md:KR4d0073_SBCK_039-7a>¶事未嘗在於學學者亦漠然自以禮樂刑政爲有司¶之
事而非己所當知也學者之所教講說章句而己¶講説
章句固非古者教人之道也近嵗乃始教之以¶課試之
文章夫課試之文章非博誦强學窮日之力¶則不能及
其能工也大則不足以用天下國家小則¶不足以爲天
下國家之用故雖白首於庠序窮日之¶力以帥上之教
<pb:KR4d0073_WYG_039-10a>
及使之從政則茫然不知其方者皆¶是也蓋今之教者
非特不能成人之才而己又從而¶困苦毁壞之使不得
成才者何也夫人之才成於專¶而毁於雜故先王之處
民才處工於官府處農於畎¶畝處商賈於肆而處士於
庠序使各專其業而不見¶異物懼異物之足以害其業
也所謂士者又非特使<md:KR4d0073_SBCK_039-7b>¶之不得見異物而己一示之以
先王之道而百家諸¶子之異説皆屏之而莫敢習者焉
今士之所宜學者¶天下國家之用也今悉使置之不教
<pb:KR4d0073_WYG_039-10b>
而教之以課試¶之文章使其耗精疲神窮日之力以從
事於此及其¶任之以官也則又悉使置之而責之以天
下國家之¶事夫古之人以朝夕專其業於天下國家之
事而猶¶才有能有不能今乃移其精神奪其日力以朝
夕從¶事於無補之學及其任之以事然後卒然責之以
爲¶天下國家之用宜其才之足以有爲者少矣臣故曰¶
非特不能成人之才又從而困苦毁壞之使不得成¶才
也又有甚害者先王之時士之所學者文武之道¶也士
<pb:KR4d0073_WYG_039-11a>
之才有可以爲公卿大夫有可以爲士其才之<md:KR4d0073_SBCK_039-8a>¶大小宜
不宜則有矣至於武事則隨其才之大小未¶有不學者
也故其大者居則爲六官之卿出則爲六¶軍之將也其
次則比閭族黨之師亦皆卒兩師旅之¶帥也故邊疆宿
衞皆得士大夫爲之而小人不得奸¶其任今之學者以
爲文武異事吾知治文事而已至¶於邊疆宿衞之任則
推而屬之於卒伍往往天下姦¶悍無賴之人苟其才行
足自託於鄉里者亦未有肯¶去親戚而從召募者也邊
<pb:KR4d0073_WYG_039-11b>
疆宿衞此乃天下之重任¶而人主之所當慎重者也故
古者教士以射御爲急¶其他技能則視其人才之所宜
而後教之其才之所¶不能則不强也至於射則爲男子
之事人之生有疾¶則己苟無疾未有去射而不學者也
在庠序之間固<md:KR4d0073_SBCK_039-8b>¶當從事於射也有賔客之事則以射有
祭祀之事則¶以射別士之行同能偶則以射於禮樂之
事未嘗不¶寓以射而射亦未嘗不在於禮樂祭祀之間
也易曰¶弧矢之利以威天下先王豈以射爲可以習揖
<pb:KR4d0073_WYG_039-12a>
讓之¶儀而己乎固以爲射者武事之尤大而威天下守
國¶家之具也居則以是習禮樂出則以是從戰伐士既¶
朝夕從事於此而能者衆則邊疆宿衞之任皆可以¶擇
而取也夫士嘗學先王之道其行義嘗見推於鄉¶黨矣
然後因其才而託之以邊疆宿衞之事此古之¶人君所
以推干戈以屬之人而無内外之虞也今乃¶以夫天下
之重任人主所當至慎之選推而屬之姦¶悍無頼才行
不足自託於鄉里之人此方今所以諰<md:KR4d0073_SBCK_039-9a>¶諰然常抱邊疆
<pb:KR4d0073_WYG_039-12b>
之憂而虞宿衞之不足恃以爲安也¶今孰不知邊疆宿
衞之士不足恃以爲安哉顧以爲¶天下學士以執兵爲
恥而亦未有能騎射行陣之事¶者則非召募之卒伍孰
能任其事者乎夫不嚴其教¶髙其選則士之以執兵爲
恥而未嘗有能騎射行陣¶之事固其理也凡此皆教之
非其道故也方今制禄¶大抵皆薄自非朝廷侍從之列
食口稍衆未有不兼¶農商之利而能充其養者也其下
州縣之吏一月所¶得多者錢八九千少者四五千以守
<pb:KR4d0073_WYG_039-13a>
選待除守闕通¶之蓋六七年而後得三年之禄計一月
所得乃實不¶能四五千少者乃實不能及三四千而已
雖厮養之¶給亦窘於此矣而其養生䘮死婚姻葬送之
事皆當<md:KR4d0073_SBCK_039-9b>¶於此夫出中人之上者雖窮而不失爲君子出
中人¶之下者雖泰而不失爲小人唯中人不然窮則爲
小¶人泰則爲君子計天下之士出中人之上下者千百¶
而無十一窮而爲小人泰而爲君子者則天下皆是¶也
先王以爲衆不可以力勝也故制行不以己而以¶中人
<pb:KR4d0073_WYG_039-13b>
爲制所以因其欲而利道之以爲中人之所能¶守則其
志可以行乎天下而推之后世以今之制禄¶而欲士之
無毁廉恥蓋中人之所不能也故今官大¶者往往交賂
遺營貲産以負貪汙之毁官小者販鬻¶乞丐無所不爲
夫士己嘗毁亷恥以負累於世矣則¶其偷惰取容之意
起而矜奮自强之心息則職業安¶得而不弛治道何從
而興乎又況委法受賂侵牟百<md:KR4d0073_SBCK_039-10a>¶姓者往往而是也此所
謂不能饒之以財也婚䘮奉¶養服食器用之物皆無制
<pb:KR4d0073_WYG_039-14a>
度以爲之節而天下以奢¶爲榮以儉爲恥苟其財之可
以具則無所爲而不得¶有司既不禁而人又以此爲榮
苟其財不足而不能¶自稱於流俗則其婚䘮之際往往
得罪於族人親姻¶而人以爲恥矣故富者貪而不知止
貧者則强勉其¶不足以追之此士之所以重困而亷恥
之心毁也凡¶此所謂不能約之以禮也方今陛下躬行
儉約以¶率天下此左右通貴之臣所親見然而其閨門
之内¶奢靡無節犯上之所惡以傷天下之教者有己甚
<pb:KR4d0073_WYG_039-14b>
者¶矣未聞朝廷有所放絀以示天下昔周之人拘羣飲¶
而被之以殺刑者以爲酒之末流生害有至於死者<md:KR4d0073_SBCK_039-10b>¶衆
矣故重禁其禍之所自生重禁禍之所自生故其¶施刑
極省而人之抵於禍敗者少矣今朝廷之法所¶尤重者
獨貪吏耳重禁貪吏而輕奢靡之法此所謂¶禁其末而
㢮其本然而世之識者以爲方今官冗而¶縣官財用己
不足以供之其亦蔽於理矣今之入官¶誠冗矣然而前
世置員蓋甚少而賦禄又如此之薄¶則財用之所不足
<pb:KR4d0073_WYG_039-15a>
蓋亦有說矣吏禄豈足計哉臣于¶財利固未嘗學然竊
觀前世治財之大略矣蓋因天¶下之力以生天下之財
取天下之財以供天下之費¶自古治世未嘗以不足爲
天下之公患也患在治財¶無其道耳今天下不見兵革
之具而元元安土樂業¶人致己力以生天下之財然而
公私常以困窮爲患<md:KR4d0073_SBCK_039-11a>¶者殆以理財未得其道而有司不
能度世之宜而通¶其變耳誠能理財以其道而通其變
臣雖愚固知増¶吏禄不足以傷經費也方今法嚴令具
<pb:KR4d0073_WYG_039-15b>
所以羅天下¶之士可謂密矣然而亦嘗教之以道藝而
有不帥教¶之刑以待之乎亦嘗約之以制度而有不循
理之刑¶以待之乎亦嘗任之以職事而有不任事之刑
以待¶之乎夫不先教之以道藝誠不可以誅其不帥教
不¶先約之以制度誠不可以誅其不循理不先任之以¶
職事誠不可以誅其不任事此三者先王之法所尤¶急
也今皆不可得誅而薄物細故非害治之急者爲¶之法
禁月異而嵗不同爲吏者至於不可勝記又況¶能一二
<pb:KR4d0073_WYG_039-16a>
避之而無犯者乎此法令所以玩而不行小<md:KR4d0073_SBCK_039-11b>¶人有幸而
免者君子有不幸而及者焉此所謂不能¶裁之以刑也
凡此皆治之非其道也方今取士强記¶博誦而畧通於
文辭謂之茂才異等賢良方正茂才¶異等賢良方正者
公卿之選也記不必强誦不必博¶畧通於文辭而又嘗
學詩賦則謂之進士進士之髙¶者亦公卿之選也夫此
二科所得之技能不足以爲¶公卿不待論而後可知而
世之議者乃以爲吾常以¶此取天下之士而才之可以
<pb:KR4d0073_WYG_039-16b>
爲公卿者常出於此不¶必法古之取人而後得士也其
亦蔽於理矣先王之¶時盡所以取人之道猶懼賢者之
難進而不肖者之¶雜於其間也今悉廢先王所以取士
之道而毆天下¶之才士悉使爲賢良進士則士之才可
以爲公卿者<md:KR4d0073_SBCK_039-12a>¶固宜爲賢良進士而賢良進士亦固宜有
時而得才¶之可以爲公卿者也然而不肖者苟能雕蟲
篆刻之¶學以此進至乎公卿才之可以爲公卿者困於
無補¶之學而以此絀死於嵓野蓋十八九矣夫古之人
<pb:KR4d0073_WYG_039-17a>
有¶天下者其所以慎擇者公卿而己公卿既得其人因¶
使推其類以聚於朝廷則百司庶物無不得其人也¶今
使不肖之人幸而至乎公卿因得推其類聚之朝¶廷此
朝廷所以多不肖之人而雖有賢智往往困於¶無助不
得行其意也且公卿之不肖既推其類以聚¶於朝廷朝
廷之不肖又推其類以備四方之任使四¶方之任使者
又各推其不肖以布於州郡則雖有同¶罪舉官之科豈
足恃哉適足以爲不肖者之資而己<md:KR4d0073_SBCK_039-12b>¶其次九經五經學
<pb:KR4d0073_WYG_039-17b>
究明法之科朝廷固己嘗患其無¶用於世而稍責之以
大義矣然大義之所得未有以¶賢於故也今朝廷又開
明經之選以進經術之士然¶明經之所取亦記誦而畧
通於文辭者則得之矣彼¶通先王之意而可以施於天
下國家之用者顧未必¶得與於此選也其次則恩澤子
弟庠序不教之以道¶藝官司不考問其才能父兄不保
任其行義而朝廷¶輒以官予之而任之以事武王數紂
之罪則曰官人¶以世夫官人以世而不計其才行此乃
<pb:KR4d0073_WYG_039-18a>
紂之所以亂¶亡之道而治世之所無也又其次曰流外
朝廷固己¶擠之於亷恥之外而限其進取之路矣顧屬
之以州¶縣之事使之臨士民之上豈所謂以賢治不肖
者乎<md:KR4d0073_SBCK_039-13a>¶以臣使事之所及一路數千里之間州縣之吏出
於¶流外者往往而有可屬任以事者殆無二三而當防¶
閑其姦者皆是也蓋古者有賢不肖之分而無流品¶之
別故孔子之聖而嘗爲季氏吏蓋雖爲吏而亦不¶害其
爲公卿及後世有流品之別則凡在流外者其¶所成立
<pb:KR4d0073_WYG_039-18b>
固嘗自置於亷恥之外而無髙人之意矣夫¶以近世風
俗之流靡自雖士大夫之才勢足以進取¶而朝廷嘗奬
之以禮義者晩節末路往往怵而爲姦¶況又其素所成
立無髙人之意而朝廷固己擠之於¶亷恥之外限其進
取者乎其臨人親職放僻邪侈固¶其理也至於邊疆宿
衞之選則臣固己言其失矣凡¶此皆取之非其道也方
今取之既不以其道至於任<md:KR4d0073_SBCK_039-13b>¶之又不問其德之所宜而
問其出身之後先不論其¶才之稱否而論其厯任之多
<pb:KR4d0073_WYG_039-19a>
少以文學進者且使之¶治財已使之治財矣又轉而使
之典獄己使之典獄¶矣又轉而使之治禮是則一人之
身而責之以百官¶之所能備宜其人才之難爲也夫責
人以其所難爲¶則人之能爲者少矣人之能爲者少則
相率而不爲¶故使之典禮未嘗以不知禮爲憂以今之
典禮者未¶嘗學禮故也使之典獄未嘗以不知獄爲恥
以今之¶典獄者未嘗學獄故也天下之人亦己漸漬於
失教¶被服於成俗見朝廷有所任使非其資序則相議
<pb:KR4d0073_WYG_039-19b>
而¶訕之至於任使之不當其才未嘗有非之者也且在¶
位者數徙則不得乆於其官故上不能狃習而知其<md:KR4d0073_SBCK_039-14a>¶事
下不肯服馴而安其教賢者則其功不可以及於¶成不
肖者則其罪不可以至於著若夫迎新將故之¶勞縁絶
簿書之弊固其害之小者不足悉數也設官¶大抵皆當
乆於其任而至於所部者遠所任者重則¶尤宜乆於其
官而後可以責其有爲而方今尤不得¶乆於其官往往
數日輒遷之矣取之既已不詳使之¶既已不當處之既
<pb:KR4d0073_WYG_039-20a>
己不乆至於任之則又不專而又¶一二以法束縳之不
得行其意臣故知當今在位多¶非其人稍假借之權而
不一二以法束縳之則放恣¶而無不爲雖然在位非其
人而恃法以爲治自古及¶今未有能治者也即使在位
皆得其人矣而一二以¶法束縳之不使之得行其意亦
自古及今未有能治<md:KR4d0073_SBCK_039-14b>¶者也夫取之既己不詳使之既己
不當處之既己不¶乆任之又不專而一二之以法束縳
之故雖賢者在¶位能者在職與不肖而無能者殆無以
<pb:KR4d0073_WYG_039-20b>
異夫如此故¶朝廷明知其賢能足以任事苟非其資序
則不任¶以事而輒進之雖進之士猶不服也明知其無
能而不¶肖苟非有罪爲在事者所劾不敢以其不勝任
而輒¶退之雖退之士猶不服也彼誠不肖無能然而士
不¶服者何也以所謂賢能者任其事與不肖而無能者¶
亦無以異故也臣前以謂不能任人以職事而無不¶任
事之刑以待之者蓋謂此也夫教之養之取之任¶之有
一非其道則足以敗天下之人才又況兼此四¶者而有
<pb:KR4d0073_WYG_039-21a>
之則在位不才苟簡貪鄙之人至於不可勝<md:KR4d0073_SBCK_039-15a>¶數而草野
閭巷之間亦少可任之才固不足怪詩曰¶國雖靡止或
聖或否民雖靡膴或哲或謀或肅或艾¶如彼泉流無淪
胥以敗此之謂也夫在位之人才不¶足矣而閭巷草野
之間亦少可用之才則豈特行先¶王之政而不得也社
稷之託封疆之守陛下其能¶乆以天幸爲常而無一旦
之憂乎蓋漢之張角三十¶六萬同日而起所在郡國莫
能發其謀唐之黄巢横¶行天下而所至将吏無敢與之
<pb:KR4d0073_WYG_039-21b>
抗者漢唐之所以亡¶禍自此始唐既亡矣陵夷以至五
代而武夫用事賢¶者伏匿消沮而不見在位無復有知
君臣之義上下¶之禮者也當是之時變置社稷蓋甚於
奕碁之易而¶元元肝腦塗地幸而不轉死於溝壑者無
幾耳夫人<md:KR4d0073_SBCK_039-15b>¶才不足其患葢如此而方今公卿大夫莫肯
爲陛¶下長慮後顧爲宗廟萬世計臣竊惑之昔晉武帝
趣¶過目前而不爲子孫長遠之謀當時在位亦皆偷合¶
苟容而風俗蕩然棄禮義捐法制上下同失莫以爲¶非
<pb:KR4d0073_WYG_039-22a>
有識固知其將必亂矣而其後果海内大擾中國¶困於
兵革者二百餘年伏惟三廟祖宗神靈所以¶付屬陛下
固將爲萬世血食而大庇元元於無窮¶也臣願陛下鑒
漢唐五代之所以亂亡懲晉武苟¶且因循之禍明詔大
臣思所以陶成天下之才慮之¶以謀計之以數爲之以
漸期爲合於當世之變而無¶負於先王之意則天下之
人才不勝用矣人才不勝¶用則陛下何求而不得何欲
而不成哉夫慮之以<md:KR4d0073_SBCK_039-16a>¶謀計之以數爲之以漸則成天下
<pb:KR4d0073_WYG_039-22b>
之才甚易也臣始¶讀孟子見孟子言王政之易行心則
以爲誠然及見¶與慎子論齊魯之地以爲先王之制國
大抵不過百¶里者以爲今有王者起則凡諸侯之地或
千里或五¶百里皆將損之至於數十百里而後止於是
疑孟子¶雖賢其仁智足以一天下亦安能毋刼之以兵
革而¶使數百千里之强國一旦肯損其地之十八九比
於¶先王之諸侯至其後觀漢武帝用主父偃之策令諸¶
侯王地悉得推恩封其子弟而漢親臨定其號名輙¶別
<pb:KR4d0073_WYG_039-23a>
屬漢於是諸侯王之子弟各有分土而勢强地大¶者卒
以分析弱小然後知慮之以謀計之以數為之¶以漸則
大者固可使小强者固可使弱而不至乎傾<md:KR4d0073_SBCK_039-16b>¶駭變亂敗
傷之釁孟子之言不爲過又況今欲改易¶更革其勢非
若孟子所爲之難也臣故曰慮之以謀¶計之以數爲之
以漸則其爲甚易也然先王之爲天¶下不患人之不爲
而患人之不能不患人之不能而¶患己之不勉何謂不
患人之不爲而患人之不能人¶之情所願得者善行矣
<pb:KR4d0073_WYG_039-23b>
名尊爵厚利也而先王能操¶之以臨天下之士天下之
士有能遵之以治者則悉¶以其所願得者以與之士不
能則己矣苟能則孰肯¶舎其所願得而不自勉以爲才
故曰不患人之不爲¶患人之不能何謂不患人之不能
而患己之不勉先¶王之法所以待人者盡矣自非下愚
不可移之才未¶有不能赴者也然而不謀之以至誠惻
怛之心力行<md:KR4d0073_SBCK_039-17a>¶而先之未有能以至誠惻怛之心力行而
應之者也¶故曰不患人之不能而患已之不勉陛下誠
<pb:KR4d0073_WYG_039-24a>
有意¶乎成天下之才則臣願陛下勉之而已臣又觀朝¶
廷異時欲有所施爲變革其始計利害未嘗熟也顧¶有
一流俗僥倖之人不悦而非之則遂止而不敢夫¶法度
立則人無獨䝉其幸者故先王之政雖足以利¶天下而
當其承弊壞之後僥倖之時其剏法立制未¶嘗不艱難
也以其剏法立制而天下僥倖之人亦順¶說以趨之無
有齟齬則先王之法至今存而不廢矣¶惟其剏法立制
之艱難而僥倖之人不肯順悅而趨¶之故古之人欲有
<pb:KR4d0073_WYG_039-24b>
所爲未嘗不先之以征誅而後得¶其意詩曰是伐是肆
是絶是忽四方以無拂此言文<md:KR4d0073_SBCK_039-17b>¶王先征誅而後得意於
天下也夫先王欲立法度以¶變衰壞之俗而成人之才
雖有征誅之難猶忍而爲¶之以爲不若是不可以有爲
也及至孔子以匹夫遊¶諸侯所至則使其君臣捐所習
逆所順强所劣憧憧¶如也卒困於排逐然孔子亦終不
爲之變以爲不如¶是不可以有爲此其所守蓋與文王
同意夫在上之¶聖人莫如文王在下之聖人莫如孔子
<pb:KR4d0073_WYG_039-25a>
而欲有所施¶爲變革則其事蓋如此矣今有天下之勢
居先王之¶位剏立法制非有征誅之難也雖有僥倖之
人不悅¶而非之固不勝天下順悅之人衆也然而一有
流俗¶僥倖不悅之言則遂止而不敢爲者惑也陛下誠¶
有意乎成天下之才則臣又願斷之而己夫慮之以<md:KR4d0073_SBCK_039-18a>¶謀
計之以數爲之以漸而又勉之以成斷之以果然¶而猶
不能成天下之才則以臣所聞蓋未有也然臣¶之所稱
流俗之所不講而今之議者以謂迂闊而熟¶爛者也竊
<pb:KR4d0073_WYG_039-25b>
觀近世士大夫所欲悉心力耳目以補助¶朝廷者有矣
彼其意非一切利害則以爲當世所能¶行者士大夫既
以此希世而朝廷所取於天下之士¶亦不過如此至於
大倫大法禮義之際先王之所力¶學而守者蓋不及也
一有及此則羣聚而笑之以爲¶迂闊今朝廷悉心於一
切之利害有司法令於刀筆¶之間非一日也然其效可
觀矣則夫所謂迂闊而熟¶爛者惟陛下亦可以少留神
而察之矣昔唐太宗¶貞觀之初人人異論如封德彛之
<pb:KR4d0073_WYG_039-26a>
徒皆以爲非雜用<md:KR4d0073_SBCK_039-18b>¶秦漢之政不足以爲天下能思先王
之事開太宗者¶魏文貞公一人爾其所施設雖未能盡
當先王之意¶抑其大略可謂合矣故能以數年之間而
天下幾致¶刑措中國安寧蠻夷順服自三王以來未有
如此盛¶時也唐太宗之初天下之俗猶今之世也魏文
貞公¶之言固當時所謂迂闊而熟爛者也然其效如此
賈¶誼曰今或言德教之不如法令胡不引商周秦漢以¶
觀之然則唐太宗之事亦足以觀矣臣幸以職事歸¶報
<pb:KR4d0073_WYG_039-26b>
陛下不自知其駑下無以稱職而敢及國家之¶大體者
以臣䝉陛下任使而當歸報竊謂在位之¶人才不足而
無以稱朝廷任使之意而朝廷所以任¶使天下之士者
或非其理而士不得盡其才此亦臣<md:KR4d0073_SBCK_039-19a>¶使事之所及而陛
下之所宜先聞者也釋此一言¶而毛舉利害之一二以
汙陛下之聦明而終無補¶於世則非臣所以事陛下惓
惓之義也伏惟陛¶下詳思而擇其中天下幸甚¶
　　　　上時政疏
<pb:KR4d0073_WYG_039-27a>
年月日具位臣某昧死再拜上疏尊號皇帝陛下¶臣竊
觀自古人主享國日乆無至誠惻怛憂天下之¶心雖無
暴政虐刑加於百姓而天下未嘗不亂自秦¶已下享國
日乆者有晉之武帝梁之武帝唐之明皇¶此三帝者皆
聦明智略有功之主也享國日乆内外¶無患因循苟且
無至誠惻怛憂天下之心趨過目前¶而不爲乆遠之計
自以禍災可以無及其身徃徃身<md:KR4d0073_SBCK_039-19b>¶遇災禍而悔無所及
雖或僅得身免而宗廟固己毁¶辱而妻子固巳困窮天
<pb:KR4d0073_WYG_039-27b>
下之民固已膏血塗草野而¶生者不能自脫於困餓刼
束之患矣夫爲人子孫使¶其宗廟毁辱爲人父母使其
比屋死亡此豈仁孝之¶主所宜忍者乎然而晉梁唐之
三帝以晏然致此者¶自以爲其禍災可以不至於此而
不自知忽然己至¶也蓋夫天下至大器也非大明法度
不足以維持非¶衆建賢才不足以保守苟無至誠惻怛
憂天下之心¶則不能詢考賢才講求法度賢才不用法
度不脩偷¶假嵗月則幸或可以無他曠日持乆則未嘗
<pb:KR4d0073_WYG_039-28a>
不終於¶大亂伏惟皇帝陛下有恭儉之德有聦明睿智
之¶才有仁民愛物之意然享國日乆矣此誠當惻怛憂<md:KR4d0073_SBCK_039-20a>¶天下而以晉梁唐三帝爲戒之時以臣所見方今朝¶廷
之位未可謂能得賢才政事所施未可謂能合法¶度官
亂於上民貧於下風俗日以薄才力日以困窮¶而陛下
髙居深拱未甞有詢考講求之意此臣所¶以竊爲陛下
計而不能無慨然者也夫因循苟且¶逸豫而無爲可以
徼倖一時而不可以曠日持乆晉¶梁唐三帝者不知慮
<pb:KR4d0073_WYG_039-28b>
此故災稔禍變生於一時則雖¶欲復詢考講求以自救
而己無所及矣以古凖今則¶天下安危治亂尚可以有
爲有爲之時莫急於今日¶過今日則臣恐亦有無所及
之悔矣然則以至誠詢¶考而衆建賢才以至誠講求而
大明法度陛下今¶日其可以不汲汲乎書曰若藥不瞑
眩厥疾弗瘳臣<md:KR4d0073_SBCK_039-20b>¶願陛下以終身之狼疾爲憂而不以一
日之瞑眩¶爲苦臣既䝉陛下採擢使備從官朝廷治亂
安危¶臣實預其榮辱此臣所以不敢避進越之罪而忘
<pb:KR4d0073_WYG_039-29a>
盡¶規之義伏惟陛下深思臣言以自警戒則天下幸¶甚¶
　　　　進戒疏¶
熈寧二年五月十一日朝散大夫右諫議大夫叅知¶政
事護軍賜紫金魚袋臣某昧死再拜上㐬皇帝¶陛下臣
竊以爲陛下既終亮隂考之於經則羣臣¶進戒之時而
臣待罪近司職當先事有言者也竊聞¶孔子論爲邦先
放鄭聲而後曰遠佞人仲虺稱湯之¶德先不邇聲色不
殖貨利而後曰用人惟巳蓋以謂<md:KR4d0073_SBCK_039-21a>¶不淫耳目於聲色玩
<pb:KR4d0073_WYG_039-29b>
好之物然後能精於用志能精¶於用志然後能明於見
理能明於見理然後能知人¶能知人然後佞人可得而
遠忠臣良士與有道之君¶子類進於時有以自竭則法
度之行風俗之成甚易¶也若夫人主雖有過人之材而
不能早自戒於耳目¶之欲至於過差以亂其心之所思
則用志不精用志¶不精則見理不明見理不明則邪說
詖行必窺間乘¶殆而作則其至於危亂也豈難哉伏惟
陛下即位¶以來未有聲色玩好之過聞於外然孔子聖
<pb:KR4d0073_WYG_039-30a>
人之盛¶尚自以爲七十而后敢從心所欲也今陛下以
鼎¶盛之春秋而享天下之大奉所以惑移耳目者爲不¶
少矣則臣之所豫慮而陛下之所深戒宜在於此<md:KR4d0073_SBCK_039-21b>¶天之
生聖人之材甚吝而人之值聖人之時甚難天¶既以聖
人之材付陛下則人亦將望聖人之澤於¶此時伏惟陛
下自愛以成德而自强以赴功使後¶世不失聖人之名
而天下皆䝉陛下之澤則豈非¶可願之事哉臣愚不勝
惓惓唯陛下恕其狂妄而¶幸賜省察
<pb:KR4d0073_WYG_039-30b>
　
　
　
　
　
　
　
　臨川文集巻三十九

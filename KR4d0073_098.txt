# -*- mode: mandoku-view -*-
#+TITLE: 臨川文集
#+DATE: 2015-09-23 10:20:27
#+PROPERTY: JUAN 98

<md:KR4d0073_SBCK_097-12b>¶<md:KR4d0073_SBCK_098-1a>¶
<pb:KR4d0073_WYG_098-1a>
欽定四庫全書
　臨川文集巻

九十八¶　　　宋　王安石　撰
　　墓誌¶
　　　御史王公墓誌銘¶
　　　孔處士墓誌銘¶
　　　致仕王君墓誌銘¶
　　　員外郎張君墓誌銘¶
　　　謝景回墓誌銘
<pb:KR4d0073_WYG_098-1b>
　　　參軍杜君墓誌銘¶
　　　金溪吳君墓誌銘¶
　　　南京沈公墓誌銘¶
　　　吳録事墓誌¶
　　　郡公宗辯墓誌銘<md:KR4d0073_SBCK_098-1b>¶　　　南康侯仲行墓誌銘¶
　　　華隂侯仲厖墓誌銘¶
　　　祁國公宗述墓誌銘
<pb:KR4d0073_WYG_098-2a>
　　　將軍仲夔墓誌銘¶
　　　大將軍世仍墓誌銘¶
　　　　尚書都官員外郎侍御史王公墓碣銘¶
慶厯五年天子以尚書都官員外郎通判荆南府¶王公
為侍御史居一年以入三司為户部判官又一¶年還之
為言事御史頃之奏事殿中疾作歸翌日卒¶其家以不
起聞天子悼閔走中人賻之金帛又官¶其一子先是御
史有物故者不賻由公故乃敕有司¶并賻蓋天子之所
<pb:KR4d0073_WYG_098-2b>
以録其忠如此自公舉進士時<md:KR4d0073_SBCK_098-2a>¶已能力學自立以經術
游於江淮之南為學者所歸¶至為許州司理參軍則以
其職與強貴人抗曲直獄¶疑當死賴以活者至數人再
主簿於杭之臨安開封¶之扶溝遂選開封府法曹參軍
令皆不能出其治尹¶亦不敢侵其守而薦者以十數歳
當遷府推官惡不¶順已持其奏不肯書欲詘公請已公
故不詘推官度¶終無可奈何乃卒任公遷祕書省著作
佐郎已而覃¶㤙遷祕書丞乃出知洪州分寧縣入為審
<pb:KR4d0073_WYG_098-3a>
刑詳議官¶數以疑似辨上前輒釋及佐荆南能以義憚
其守錯¶諸不法事嘗上書論南方用師討傜蠻不如撫
而降¶之利先是公在京師天子以災異詔百官言事公¶
所言有以儆世者其後御史府惡老者在事不能自<md:KR4d0073_SBCK_098-2b>¶已
以言趣之去位公以謂於老者薄非所以廣仁孝¶於天
下且養之非其道使至於無恥而專以法格之¶滋所以
使人薄也乃推三代禮意為養老頌以諷凡¶公之行已
治民及所以論於上者皆出於寛厚誠恕¶而其言易直
<pb:KR4d0073_WYG_098-3b>
以明故其召而為御史也未至而好公¶者已信其能稱
職矣同時御史聞一事皆爭言塞職¶其已甞言公未嘗
繼以言曰可悟上意足矣然排黨¶幸為獨切其言多同
時御史所不能言者每承上閒¶言人不能無過若以古
繩墨治之世殆無全人為國¶家用者要之忠信而已忠
信雖有過尚足用也其大¶指所存如此嗚呼古所謂淑
人君子者公於是可以¶當之矣公旣行内修其大者為
世所稱至其施於小<md:KR4d0073_SBCK_098-3a>¶亦皆敏而盡力顧余不得盡載也
<pb:KR4d0073_WYG_098-4a>
然讀余之所載則¶亦槩足以知公矣公諱某字某其先
為漢鴈門太守¶者曰澤澤後十八世雄為唐東都留守
封望太原族¶墓在河南而世宦學不絶為聞姓至唐之
將亡雄諸¶孫頗陵夷始自缺其譜亡不知㡬傳而至護
始居福¶之候官曰本河南人雄之後也護生伸伸生廷
簡當¶閩王審知時被署為安逺使有勞烈於其國審知
死¶遂置其官以老安逺二子其季居政娶邑里姚氏女¶
生公自護四世至公始以文行發名追官皇考至袐¶書
<pb:KR4d0073_WYG_098-4b>
丞而以昭徳縣太君封其母夫人曾氏贈尚書兵¶部侍
郎會之女封金華縣君婦順母嚴公所以紀其¶家蓋有
助焉生五男子回向固同冏皆為士其文學<md:KR4d0073_SBCK_098-3b>¶行義有過
絶人者故人莫不知公後世之將大顯以¶蕃而以公之
仕不充其志為無憾也公年六十三以¶既卒之三年葬
潁州之某鄉某原初公嘗過游潁之¶樂故諸孤御其母
家焉而以公於葬至是回之友臨¶川王某追銘墓上實
至和二年也銘曰
<pb:KR4d0073_WYG_098-5a>
顯姓維王出不一宗公先河南實祖於雄來閩四世¶乃
挺以生其來則否其去而亨歸忠于君播惠在甿¶配時
前人駿發以升世不載徳孰為榮名謂公有後¶其豈公
卿¶
　　　　孔處士墓誌銘¶
先生諱旼字寧極睦州桐廬縣尉諱詢之曾孫贈國¶子
博士諱延滔之孫尚書都官員外郎諱昭亮之子<md:KR4d0073_SBCK_098-4a>¶自都
官而上至孔子四十五世先生嘗欲舉進士已¶而悔曰
<pb:KR4d0073_WYG_098-5b>
吾豈有不得已於此邪遂居于汝州之龍興¶山而上葬
其親於汝汝人爭訟之不可平者不聽有¶司而聽先生
之一言不羞犯有司之刑而以不得於¶先生為恥慶厯
七年詔求天下行義之士而守臣以¶先生應詔於是朝
廷賜之米帛又勅州縣除其雜賦¶嘉祐三年近臣多言
先生有道徳可用而執政度以¶為不肯屈除守袐書省
校書郎致仕四年近臣又多¶以為言乃召以為國子監
直講先生辭乃除守光禄¶寺丞致仕五年大臣有請先
<pb:KR4d0073_WYG_098-6a>
生為其屬縣者於是天¶子以知汝州龍興縣事先生又
辭辭未聽而六月某¶日先生終於家年六十七大臣有
為之請命者乃特<md:KR4d0073_SBCK_098-4b>¶贈太常丞至七年月日弟㬙葬先生
於堯山都官之¶兆而以夫人李氏祔李氏故大理評事
昌符之女生¶一女嫁為士人妻而先物故先生事父母
至孝居䘮¶如禮遇人恂恂雖㒒奴不忍以辭氣加焉衣
食與田¶桑有餘輒以賙其鄉里貸而後不能償者未嘗
問也¶未嘗疑人人亦以故不忍欺之而世之傳先生者
<pb:KR4d0073_WYG_098-6b>
多¶異學士大夫有知而能言者蓋先生孝弟忠信無求¶
于世足以使其鄉人畏服之如此而先生未嘗為異¶也
先生博學尤喜易未嘗著書獨大衍一篇傳於世¶考其
行治非有得於内其孰能致此耶當漢之東徙¶髙守節
之士而亦以故成俗故當世處士之聞獨多¶於後世乃
至於今知名為賢而處者蓋亦無有幾人<md:KR4d0073_SBCK_098-5a>¶豈世之所不
尚遂湮没而無聞抑士之趨操亦有待¶於世邪若先生
固不為有待於世而卓然自見於時¶豈非所謂豪傑之
<pb:KR4d0073_WYG_098-7a>
士者哉其可銘也已銘曰¶
有入而不出以身易物有往而不反以私其佚嗚呼¶先
生好潔而無尤匪佚之為私維志之求¶
　　　　右領軍衛將軍致仕王君墓誌銘¶
君王氏諱乙字次公其望在太原而實家大名之元¶城
不知其始所以徙曽祖諱安當周世宗時為閤門¶通事
舍人祖諱廷温開寳中泰寧軍節度副使考諱¶奉諲右
班殿直贈左武衛大將軍君嘗舉進士不中¶因獻其所
<pb:KR4d0073_WYG_098-7b>
藏書袐閣而上書言先臣某逮許王於¶先皇帝有一日
之幸臣實其子天子下其問驗以為<md:KR4d0073_SBCK_098-5b>¶三班借職累遷至
内殿崇班閤門祗候淮南東路都¶廵檢使皇祐二年年
七十三以右領軍衛將軍致仕¶卒於海州而以嘉祐二
年葬真州之揚子縣某鄉某¶原以後夫人劉氏袝於是
先夫人林氏既葬矣君强¶記博聞剛毅而聦明好讀書
雖老矣讀書未嘗少止¶於窮人賤士苟義所在樂與之
為膠漆一欲以不直¶加我雖嚴貴人義終不為受也數
<pb:KR4d0073_WYG_098-8a>
上書言事皆中世¶病而用事者多不聽聽者兩言耳又
事之小者然當¶時䝉其利言楚州可去堰為牐嵗省卒
二十一萬七¶千人錢一百三十萬米六萬八千石又言
河隂可以¶茶鹽募入榖而漕之河北為十説以排三司
之難三¶司不能絀其一此當時蒙其利者也宋興百年
大<md:KR4d0073_SBCK_098-6a>¶定於太宗至真宗内外富矣内外自是遂務以¶無為
養息天下朝廷所尚賢良進士而將相大臣之¶世用君
方慨然懷古人趨赴功業之意欲起貧賤不¶勢左右而
<pb:KR4d0073_WYG_098-8b>
以其辯智當人主衆圎獨方用非其時卒¶以不合嗚呼
甚可悲也然天下不肖多畏惡君以其¶伉直而幸其齟
齬不得意以老獨賢者哀之耳君子¶越石秦州觀察判
官其次子仁傑為進士女二人嫁¶進士林度陳州項城
主簿宋造余嘗為君僚而與其¶子越石同年進士也銘
其葬曰¶
強能吾嬴吾與之為抗嬴者惴惴吾與之為譲卒嬴¶于
強以窒于行維其心之亨以實其聲也
<pb:KR4d0073_WYG_098-9a>
　　　　朝奉郎尚書司封員外郎張君墓誌銘<md:KR4d0073_SBCK_098-6b>¶朝奉郎尚書司封員外郎知安州軍州兼管内勸農¶事
騎都尉賜緋魚袋借紫張君年五十六以皇祐二¶年十
二月十一日卒以熈寧元年某月某日葬君諱¶祹字聖
休餘杭人曾祖曰浩祖曰文寳弗仕考曰延¶遇仕至左
侍禁贈官至左驍騎將軍君少孤與其弟¶祗皆文行知
名以布衣教授宗室後中進士第厯宣¶州宣城縣主簿
撫州司法參軍用舉者遷大理寺丞¶知雅州名山洪州
<pb:KR4d0073_WYG_098-9b>
奉新兩縣監海州𣙜貨務通判池¶廣兩州乃自尚書屯
田貟外郎召拜殿中侍御史用¶磨勘遷侍御史劾奏殿
前都指揮使郭承祐恃恩驕¶嫚論宦官雖髙不當坐侍
燕而謫請求者又論不當¶禁諫官御史風聞言事仁宗
皆以為然君之為吏<md:KR4d0073_SBCK_098-7a>¶也數決疑獄所至稱辨治及是言
事又能舉其職方¶是時為御史者拔舉多不次君素寛
裕静退耻以彈¶治人得用未幾即稱疾求出乃知安州
州大治㑹卒¶人追䘮車慟哭初驍騎府君監湖州兵遂
<pb:KR4d0073_WYG_098-10a>
葬卞山至¶是君從葬以夫人京兆縣君施氏祔施氏生
一子稚¶恭為進士一女適信州司理參軍王汶孫大正
大成¶大亨大鈞今尚幼君事母孝友其弟甚篤於權勢
財¶利能亷吏治尤可紀在廣州奏請城之未及築外郛¶
而召後儂智高反州人賴君所築活以不卒功為恨¶銘
曰¶
有嘉張君質靜寛徐進非所好人用稱譽視利在前¶蹲
循弗趨退施一州用智之餘嘻其葬矣次有銘書<md:KR4d0073_SBCK_098-7b>¶
<pb:KR4d0073_WYG_098-10b>
　　　　謝景回墓誌銘¶
君姓謝氏諱景回字師復以泰寧軍節度掌書記諱¶崇
禮者為曾大父以太子賔客陳留公諱濤者為大¶父而
兵部員外郎知制誥陽夏公諱絳者之少子也¶幼好學
有大志聦明卓然不類童子年十九所為文¶辭已可傳
載於是得疾不可治以嘉祐四年十二月¶丙子棄世於
漢東人莫不為謝氏哀之諸兄以八年¶十月乙酉葬君
鄧州穰縣五壟原之兆而臨川王某¶為銘曰
<pb:KR4d0073_WYG_098-11a>
攻乎其為良汰乎其為精吾見其質吾聞其聲如或¶毁
之用不既於成哀以銘詩亦慰其兄¶
　　　　真州司法參軍杜君墓誌銘<md:KR4d0073_SBCK_098-8a>¶真州司法京兆杜渙濟叔年三十七以皇祐四年四¶月
辛酉卒子男某尚稺自將以下合貨財以葬於北¶城之
野而留其孥以處杜氏世占永寧之博野父詢¶嘗厯江
寧府司録參軍遂葬家焉有子五人濟叔最¶少實慶厯
六年進士臨川王某銘其葬焉銘曰
<pb:KR4d0073_WYG_098-11b>
猗嗟杜氏博野之良有官于南遂宅以藏是生司法¶以
節自強頎而陽陽翼翼而才其生可懷死矣皆傷¶江之
北垣南墓在望奚葬不歸卜者曰祥後有子孫¶既實而
昌求藏厥初來考銘章¶
　　　　金溪吳君墓誌銘¶
君和易罕言外如其中言未嘗極人過失至論前世¶善
惡其國家存亡治亂成敗所繇甚可聽也嘗所讀<md:KR4d0073_SBCK_098-8b>¶書甚
衆尤好古而學其辭其辭又能盡其議論年四¶十三四
<pb:KR4d0073_WYG_098-12a>
以進士試於有司而卒困於無所就其葬也¶以皇祐六
年某月日撫州之金溪縣歸徳鄉石廩之¶原在其舍南
五里當是時君母夫人既老而子世隆¶世範皆尚幼三
女子其一卒其二未嫁云嗚呼以君¶之有與夫世之貴
富而名聞天下者計焉其獨歉彼¶耶然而不得禄以行
其意以祭以養以遺其子孫以¶卒此其士友之所以悲
也夫學者將以盡其性盡性¶而命可知也知命矣於君
之不得意其又何悲耶銘¶曰
<pb:KR4d0073_WYG_098-12b>
蕃君名字彦弼氏吳其先自姬出以儒起家世冕黻¶獨
成之難幽以折厥銘維甥訂君實<md:KR4d0073_SBCK_098-9a>¶　　　　太常少卿分司南京沈公墓誌銘¶
皇祐三年十一月庚申太常少卿分司南京錢塘沈¶公
卒明年子披子括葬公錢塘龍居里先公尚書之¶兆卜
十月甲戌吉與其宗謀銘則書公官壽行世來¶以請予
論次其書曰沈氏自沈子逞以身屬社稷書¶於春秋文
學賢勞功名不曠于史而武康之族尤獨¶顯於天下至
<pb:KR4d0073_WYG_098-13a>
公髙祖始徙去自為錢塘人大王父某¶當錢氏時匿不
仕王父某官咸平端拱閒至大理寺¶丞父某學行顯聞
早世無爵位由長子同及公贈兵¶部尚書公諱周字望
之少孤與其兄相踵為進士起¶家掾漢陽從事高郵用
舉者入大理為丞監蘇州酒¶知簡之平泉縣縣人銘其
政於石遂自封州守佐蘇<md:KR4d0073_SBCK_098-9b>¶州由蘇州為侍御史有以丞
相指謁公者不為聽居¶頃之出刺潤州又刺泉州其為
治取簡易訟有可已¶者輒諭以義使歸思之獄以故少
<pb:KR4d0073_WYG_098-13b>
泉州舊多盜日暮¶市門盡閉禁民勿往來公至除其禁
而盜亦以止佐¶開封訟數年不遣者以百數公斷治立
盡嘗代其尹¶爭獄於上大臣為公自絀三司使請鑄大
錢下其書¶議議者無敢忤公為其判官獨曰壞四錢為
之可以¶當十民盜變舊錢且盡鑄之為誘民死耳不如
無鑄¶議上如公言於是天子以江東之按察為巳悉聞¶
公寛厚即以為使盡嵗無所劾而部亦以治稱然公¶已
老不樂事權自請得明州明年遂以分司歸第三¶月卒
<pb:KR4d0073_WYG_098-14a>
夫人許氏六安縣君兩男世其家一女子已嫁<md:KR4d0073_SBCK_098-10a>¶公廉靜
寛慎貌和而内有守春秋七十四更十三官¶而不一挂
於法鄉黨故舊聞其歸則喜䘮哭之多哀¶而無一人恨
望者銘曰¶
公生四方卒於故里先君之從祭則孫子有檟有松¶有
鬱其岡不阤不騫萬世之藏¶
　　　　吳録事墓誌¶
君諱蕡字成之世為撫州金谿人曾祖某不仕祖徳¶筠
<pb:KR4d0073_WYG_098-14b>
尚書屯田員外郎父敏尚書都官員外郎君以䕃¶入官
任吉州太和袁州萍鄉縣主簿尉蘄州石橋茶¶場廬州
司理亳壽州江寧府録事參軍以某年月日¶卒于家享
年若干君事親孝友于兄弟與厭侈父母¶兄弟寧窮困
身妻子故老妻長子人不勝憂也義不<md:KR4d0073_SBCK_098-10b>¶忍貲親遺産悉
推兄弟比沒世妻子遵約鄉人賢以¶為難君嘗議獄上
官指敎再三君弗許再三上官顧¶歎許舉京官君弗謝
乃終弗舉後他上官率以質直¶弗舉也二男子偉豪長
<pb:KR4d0073_WYG_098-15a>
有志行如君二女子歸晏脩¶睦王令季有特操如令豪
養寡姊妹嫁孤甥夫婦孳¶孳鄉人又以為難卜以元豐
八年某月日葬于唐州¶桐栢縣淮源鄉實李祔臨川王
某誌¶
　　　　宋贈保慶軍節度觀察留後追封東陽郡¶公
　　　　宗辯墓誌銘¶
公諱宗辯字慎微祖諱元佐是為魏恭憲王考諱允¶升
太師平陽郡王諡曰恭懿公平陽第十三子生數¶歳而
<pb:KR4d0073_WYG_098-15b>
平陽薨事母孝友于兄弟好讀書不舍晝夜常<md:KR4d0073_SBCK_098-11a>¶獻所為
文得試學士院兄弟四人皆中優等遷官而¶仁宗遇公
甚寵嘗親書近親才賢好文博古八字賜¶之公既好書
又嗜醫方所蓄方甚衆每躬自治藥以¶振人之疾其惻
隱不倦蓋天性也以熈寧元年七月¶已夘終于睦親北
宅享年四十六官至右衛大將軍¶金州防禦使爵天水
郡開國公食邑三千戸食實封¶五百戸贈保寧軍節度
觀察留後追封東陽郡公夫¶人李氏封徳安郡君贈尚
<pb:KR4d0073_WYG_098-16a>
書中書令漢瓊之孫子男¶十五人仲富右内率府副率
仲尋右羽林軍大將軍¶黎州團練使仲綰右武衛大將
軍雅州刺史仲瑝右¶武衞大將軍彭州刺史仲緘右千
牛衞將軍仲汧右¶監門率府率仲琨右内率府副率仲
富前公卒餘亦<md:KR4d0073_SBCK_098-11b>¶皆蚤死女子十九人嫁者四人未嫁而
死者九人餘¶尚幼也二年二月十七日葬河南永安縣
銘曰¶
猗歟賢公蕃此皇國耀其藻章以賁明徳能不外勩¶維
<pb:KR4d0073_WYG_098-16b>
家之飭厥承詵詵餽我無射如何不怡遂永窀穸¶
　　　　贈䖍州觀察使追封南康侯仲行墓誌銘¶
公諱仲行字徳之故婺州觀察使諱宗迥之子贈節¶度
使同中書門下平章事蔡國公諱允言之孫魏王¶諱元
佐之曾孫母曰齊安郡君梁氏慶厯四年賜名¶除太子
右衛率府率右監門衞大將軍爵天水郡開¶國侯食邑
一千三百户年二十二以治平四年八月¶二十九日卒
贈䖍州觀察使追封南康侯夫人張氏¶封壽昌縣君子
<pb:KR4d0073_WYG_098-17a>
男士仡早卒士泉右監門率府率其<md:KR4d0073_SBCK_098-12a>¶季與女皆尚幼君
仁而好學其卒也宗室皆憐傷其¶葬也以熈寧二年二
月十七日葬河南府永安縣銘¶曰¶
爵之尊禄之殖維年之卑不配徳¶
　　　　贈華州觀察使追封華隂侯仲厖墓誌銘¶
公諱仲厖字子厚濮國公宗樸之子濮安懿王諱允¶譲
之孫魯恭靖王諱元份之曾孫也母曰蕭國夫人¶王氏
以皇祐元年賜名除太子右内率府副率二年¶改太子
<pb:KR4d0073_WYG_098-17b>
右監門率府率嘉祐五年改右千牛衞將軍¶八年改右
監門衞大將軍治平二年領嘉州刺史四¶年改右武衛大
將軍領雅州團練使熈寧元年年二十¶四以三月三日
卒上為不視朝一日内出司賔祭<md:KR4d0073_SBCK_098-12b>¶弔贈華州觀察使追
封華隂侯公生而秀麗長而聰¶敏於宗室為好學上承
下撫無不得意故其卒哭者¶皆為盡哀妻馬氏封安平
縣君女一人尚幼公以熈¶寜二年二月十七日葬河南
府永安縣銘曰
<pb:KR4d0073_WYG_098-18a>
維濮世封實承安懿公緒厥慶尚終有嗣奄其䘮矣¶一
女之存歸銘幽宫以慰公魂¶
　　　　贈奉寧軍節度使追封祁國公宗述墓誌¶銘¶
公諱宗述字子耆韓恭懿王諱元偓之孫而東平郡¶王
名允弼之子也以天聖元年生以景祐元年賜名¶除右
侍禁厯太子右司禦率府右監門衞將軍左屯¶衞大將
軍廉州刺史隰州團練使濰州嘉州防禦使<md:KR4d0073_SBCK_098-13a>¶熈寧元年
正月十八日以不起聞上幸其第奠哭¶之贈奉寧軍節
<pb:KR4d0073_WYG_098-18b>
度使追封祁國公越明年二月十七¶日葬河南永安縣
公重厚寡笑言内行治未嘗有謫¶樂振施知音樂善射
尤為東平王所愛妻任氏樂安¶郡君子男七人仲璆仲
俶仲誘仲尫仲醻仲璆早卒¶兩人未名而死銘曰¶
維徳之嘉維能之多惟命之不遐宗室之嗟¶
　　　　右千牛衞將軍仲蘷墓誌銘¶
君諱仲蘷字彦之曾祖諱元佐是為魏恭憲王祖諱¶允
言贈安逺軍節度使同中書門下平章事封宻國¶公父
<pb:KR4d0073_WYG_098-19a>
宗恱前左屯衛大將軍池州團練使祁國公君¶官至右
千牛衞將軍坐法廢熈寧元年年二十二以<md:KR4d0073_SBCK_098-13b>¶五月二十
五日卒至某年某月某日葬河南府永安¶縣妻郭氏有
六男子死者四人士㱺今為右監門率¶府率一人尚幼
銘曰¶
託靈皇宗慶之多終以無禄傷如何棄此白日營山¶阿¶
　　　　贈右屯衞大將軍世仍墓誌銘¶
君諱世仍字季遷宣城郡公從審第十子宣城以越¶懿
<pb:KR4d0073_WYG_098-19b>
王諱徳昭為祖以安定郡公諱惟和為考君母曰¶渤海
郡夫人吳氏實山南東道節度使元扆之孫娶¶潘氏鄭
王美之孫也年二十二生二男子一女以熈¶寧元年八
月二十三日卒於是官至右千牛衞將軍¶制以右屯衞
大將軍告其第用二年二月十九日葬<md:KR4d0073_SBCK_098-14a>¶于河南府永安
縣君授尚書能通章句遇人恭謹有¶恩然喜飲酒以故
得疾死銘曰¶
有昭其明有韡其榮維其弗馮以隕其生
<pb:KR4d0073_WYG_098-20a>
　
　
　
　
　
　
　
　
<pb:KR4d0073_WYG_098-20b>
　
　
　
　
　
　
　
　臨川文集巻九十八

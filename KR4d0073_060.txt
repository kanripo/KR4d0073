# -*- mode: mandoku-view -*-
#+TITLE: 臨川文集
#+DATE: 2015-09-23 10:20:22
#+PROPERTY: JUAN 60

<md:KR4d0073_SBCK_059-13b>¶<md:KR4d0073_SBCK_060-1a>¶
<pb:KR4d0073_WYG_060-1a>
欽定四庫全書
　臨川文集巻六十¶　　　　宋　王安石　撰

　　表¶
　　　兩府待辠表¶
　　　請皇帝御正殿復常膳表二道¶
　　　乞罷政事表一十三道¶
　　　手詔令視事表¶
　　　添差男旁勾當江寧府糧料院謝表
<pb:KR4d0073_WYG_060-1b>
　　　詔以所居園屋為僧寺及賜寺額謝表¶
　　　依所乞私田充蔣山太平興國寺常住謝表¶
　　　辭免司空表二道¶
　　　乞致仕表¶
　　　　兩府待辠表<md:KR4d0073_SBCK_060-1b>¶臣某等伏覩内降徳音以陕西河東兩路外勤師旅¶内
耗黎元引咎推恩者辠巳以興方懋日新之徳經¶邦弗
效敢辭天討之刑(中謝/)臣等昔以凢材過叨重¶任内不
<pb:KR4d0073_WYG_060-2a>
能定國家之論以協士民外不能成疆埸之¶謀以綏四
國用開邊隙亟使人勞至深惻於聖懐實¶大愆於榮禄
瘝官若此即辠為宜唯並寘於嚴科乃¶大符於公論臣
等無任¶
　　　　請皇帝御正殿復常膳表二道¶
臣等言奉聖旨以祈雨未應避正殿減常膳者陽¶春生
物偶霑澤之稍愆睿意恤民遽側身而自抑徳¶巳修於
銷變數或係於非常當復彞儀用安羣下(中謝/)¶恭惟皇
<pb:KR4d0073_WYG_060-2b>
帝陛下天仁博施神智曲成躬忘旰食之<md:KR4d0073_SBCK_060-2a>¶勞坐講日新
之政四時協序萬物致和適當化養之¶辰宜得涵濡之
澤少違常候深軫清𠂻退師氏之正¶朝約太官之盛饌
仰窺謙徳志在閔民然而遐虜來¶朝當即法宫之位誕
辰入慶合陳燕俎之珍事有所¶先禮難偏廢伏願仰回
淵聴俯狥輿情夙御九筵之¶居並羞十閣之具上以全
於國體下以副於臣誠臣¶無任¶
　　　　二
<pb:KR4d0073_WYG_060-3a>
臣某等言近上表請御正殿復常膳䝉降批答不¶允者
時澤偶愆屢勤齋禱聖𠂻愈勵曲盡焦勞将¶損巳以召
休因退次而貶食列陳剡奏尚闕嗣音在¶臣列之靡遑
伏帝閽而再扣(中謝/)恭惟皇帝陛下<md:KR4d0073_SBCK_060-2b>¶體居離正徳禀乾
剛期揉俗以致康嘗納隍而興念¶七載于此繼獲豐穰
一春而來或罹愆亢皇慈深軫¶羣祀徧修恐狴犴乖則
親慮其囚懼黼黻羙則躬變¶其服仍損内饔之舉兼虚
正宁之朝然而禮貴從宜¶事難泥古而況甫臨誕莭交
<pb:KR4d0073_WYG_060-3b>
舉慶儀有列辟拜萬年¶之觴有殊俗修兩朝之好苟虧
彛制難副羣情少屈¶淵𠂻特從誠懇天臨廣厦日御常
珎親事法宫廓宣¶於政治惟辟玉食昭示於等威仰以
慰兩宫之慈俯¶以安羣下之望臣等無任¶
　　　　乞罷政事表三道¶
臣某言竊以使陪國論惟亮天工必用强明乃能協¶濟
豈容昬瞀可以叨居進冒聰明罄陳危悃(中謝/)伏<md:KR4d0073_SBCK_060-3a>¶念臣
逮侍先帝列官外朝晚以䘮歸因為病廢伏¶遇皇帝陛
<pb:KR4d0073_WYG_060-4a>
下召還辭禁擢豫經筵收於衆惡之中¶諏以萬機之事
搆讒誣而並至輒賜辨明推孤拙以¶直前每䝉開納陛
下所以遇臣者可謂厚矣臣之¶所以報國者終於缺然
豈理勢之獨難抑才能之素¶薄方懼過尤之積乃罹疢
疾之加比欲外乞州藩冀¶以就營醫藥重念采薪之弗
給尚何守土之敢謀輒¶緣不能者止之言庶免貪以敗
官之悔伏望皇帝¶陛下曲垂仁惻俯記愚忠賜以分司
一官許於江寧¶居止則天地之徳實有施於餘年犬馬
<pb:KR4d0073_WYG_060-4b>
之勤冀或輸¶於異日臣無任¶
　　　　二<md:KR4d0073_SBCK_060-3b>¶臣某言近具表乞罷政事分司伏奉手詔封還不¶允所
乞者私懐懇至巳具布聞聖訓丁寧未䝉開¶納敢冒崇
髙之聽再輸悃愊之情(中謝/)臣聞任賢之¶方要其有用
陳力之義止於不能苟弗集於事功且¶重罹於疢疾豈
容叨據以累明揚伏念臣猥以孤生¶親逢盛世昧於量
已志欲補於休明失在信書事浸¶成於迂闊每煩衆論
<pb:KR4d0073_WYG_060-5a>
上慁聖聰久知素願之難諧繼¶以積痾而自困辭而去
位庶逃竊食之誅勉以就工¶重荷包荒之徳雖貪順命
終懼妨功伏望皇帝陛¶下閎度并容大明俯燭特垂矜
允俾遂退藏如此則¶孤進之身獲全生於末路具瞻之
地得改命於時材¶臣無任<md:KR4d0073_SBCK_060-4a>¶　　　　三¶
臣某言近再具表乞罷政事伏奉批荅不允者封奏¶上
昭未能感徹訓辭下逮更誤褒嘉(中謝/)臣聞恕以¶及物
<pb:KR4d0073_WYG_060-5b>
者君之仁量而受事者臣之義盖世之道有升¶而有降
故士之行或肆而或拘遭聖治之尚容冀私¶誠之獲遂
伏念臣自䝉任使巳歴歳時雖或售於小¶忠曽莫裨於
大政迨兹攖疢乃始告勞姑以免邦憲¶之詰誅何足汙
上恩之奬勵使人狎至詔指屢頒祗¶荷顧憐重懐感悸
非不願粗施其樸學庶幾以仰副¶於鴻私顧惟剛徳之
浸亨方奮睿謀而獨斷辨忠賢¶之可任既示弗疑察姦
罔之為朋將知所畏人宜盡¶力朝豈乏材寧容昬憊之
<pb:KR4d0073_WYG_060-6a>
餘尚冒寵靈之厚伏望<md:KR4d0073_SBCK_060-4b>¶皇帝陛下離明俯燭解澤旁施
矜綿力之既愆監近¶司之或曠俯從控愬實允詢謀雖
巳事之無稱難言¶報國冀餘生之未泯尚獲捐軀臣無
任¶
　　　　乞出表二道¶
臣某言竊以丞相之職天子是毗方當圖政之憂勤¶難
以養痾而昧冒輒輸情素仰丐恩憐(中謝/)臣叨被¶鴻私
誤尸榮禄堯仁天覆幸荒穢之兼包湯聖日躋¶頋卑凢
<pb:KR4d0073_WYG_060-6b>
而自絶尚惟許國姑誓忘軀豈意眩昏甫新¶年而寖劇
更知駑蹇難重任之久堪伏惟皇帝陛¶下明燭隠微恵
綏覉拙閔其積疢收還上宰之印章¶賜以餘年歸展先
臣之丘壟生當擊壤以詠矜容之¶徳死當結草以酬含
育之恩臣無任<md:KR4d0073_SBCK_060-5a>¶　　　　二¶
臣某言今月十一日輙輸情素仰丐恩憐實以抱疢¶之
深難於竊位之久過䝉敦奬未賜矜従事有迫於¶懇誠
<pb:KR4d0073_WYG_060-7a>
理必祈於哀惻(中謝/)臣信書自守與俗多違審¶容膝之
易安因忘擇地知戴盆之難望遂廢占天豈¶圖憂患之
餘更值清明之始寒之之日長而暴之之¶日短植之之
人寡而拔之之人多尚誤聖知驟妨賢¶路摩頂放踵雖
願效於微勞以蚊負山頋難勝於重¶任矧復瞀昏而曠
事若猶冒昧以尸官是乃明憲之¶所不容豈特煩言之
為可畏伏惟皇帝陛下天地¶覆載日月照臨賜以曲成
容其少愒區區旅力或未¶愆於餘年斷斷小能冀尚施於
<pb:KR4d0073_WYG_060-7b>
異日臣無任<md:KR4d0073_SBCK_060-5b>¶　　　　乞退表四¶
臣忠於為國故進而能致其身君恕以及人故病則¶閔
勞以事此今昔共由之通義實上下相與之至情¶敢觸
冒昧之誅冀蒙哀矜之聽(中謝/)臣受材鄙劣遭¶運休明
陳愚或㑹於聖心承乏遂尸於宰事謀謨淺¶拙謾不見
其有成操行陵夷又或幾於無耻久宜辭¶位尚苟貪恩
豈圖養拙以乖方重以瞀昏而廢務粗¶嘗陳列未獲矜
<pb:KR4d0073_WYG_060-8a>
従黽勉以来浸淫遂劇大懼典司之¶曠上煩程督之嚴
伏惟陛下詢事考言循名責實¶或輟夜分之寐常臨日
昊之朝萬方黎獻之多略皆¶祗辟三事大夫之守豈可
瘝官仰冀髙明俯昭悃愊¶念其服勞之久愍其攖瘵之
深及未干鈇鉞之時令<md:KR4d0073_SBCK_060-6a>¶遂解機衡之任豈特少安於私義
兹惟畢協於師虞¶臣無任¶
　　　　二¶
臣昨具表乞解機政伏奉手詔未賜俞允者明主¶訓辭
<pb:KR4d0073_WYG_060-8b>
之寵宜即奉承匹夫志守之愚敢覬矜允(中謝/)¶竊以品
制百為摠裁萬務任怨盖難於持久服勞安¶可以獨賢
所以中外迭居是為祖宗故事況於疲曵¶加以瞀昏若
由昧冒而無慙其必顛隮而不救臣過¶叨睿奬備進近
司當循名責實之時故任怨特多於¶前輩兼蠲令改制
之事故服勞尤在於一身雖䝉全¶度之恩僅免譴訶之
域某於多故實以難支矧疾疢¶之交攻且事為之浸廢
伏望陛下昭其悃愊假以<md:KR4d0073_SBCK_060-6b>¶優游使得休養於衰疲以示
<pb:KR4d0073_WYG_060-9a>
保全於孤拙臣無任¶
　　　　三¶
臣某言近具表乞解機務伏奉手詔未賜俞允者¶聖恩
所及有隆天重地之施私義未安有深淵薄冰¶之懼(中謝/)
竊惟成湯髙宗之世有若伊尹傅説之臣¶其道則格于
帝而無疑其政則加乎民而有變后惟¶時乂相亦有終
迨乎中世之陵夷非復古人之髣髴¶忠或不足以取信
而事事至於自明義或不足以勝¶姦而人人與之為敵
<pb:KR4d0073_WYG_060-9b>
以此乘權而久處孰能持禄以¶少安此臣之慮危於居
寵之時而昧死有均勞之乞¶況於抱病浸以瘝官伏惟
陛下道與日躋徳侔乾¶覆哀一夫之失所樂萬物之皆
昌矧夫眷遇之優既<md:KR4d0073_SBCK_060-7a>¶巳勤劬之久宜蒙善貸使獲曲全
賜其疲賤之身假¶以安閑之地則敝車無用猶可具於
勞薪棄席未忘¶或再施於華幄臣無任¶
　　　　四¶
臣某言伏奉聖㫖令臣入見赴中書供職者螻蟻¶微誠
<pb:KR4d0073_WYG_060-10a>
屢闗省覽天地大徳未賜矜從(中謝/)臣聞周之¶士也貴
秦之士也賤周之士也肆秦之士也拘其縦¶之為貴其
拘之為賤賤故尚勢利而忘善惡貴故尊¶行義而矜㢘
耻士知尊行義而矜㢘耻宗廟社稷之¶安而天下自治
也伏惟陛下言必稽堯舜動必憲¶文武故視遇天下之
士欲其貴不欲其賤欲其肆不¶欲其拘臣以羇孤旁無
佽助一言寤意特見甄收適<md:KR4d0073_SBCK_060-7b>¶遭欲治之盛時實預扶衰
之大義事或乖於衆口而¶陛下力賜辯明言有逆於聖
<pb:KR4d0073_WYG_060-10b>
心而陛下常垂聴納¶此臣所以履艱虞而不忌服勤苦
而不辭雖百度搶¶攘未就平成之叙然四年黽勉非無
夙夜之勞今特¶以心氣之衰疲目力之昏耗哀祈外補
冀幸小休而¶乾剛確然莫可回奪則是親值周家之忠
厚獨為秦¶士之賤拘事與願違能無竊歎理當情恕豈
免上煩¶實望聖慈俯昭愚款外賜優閑之地少安疾疢
之¶身須其有瘳乃責外効臣生當捐軀以報徳死當結¶
草以酬恩
<pb:KR4d0073_WYG_060-11a>
　　　　乞宫觀表四道¶
臣某言疏榮特異敢忘圖報之忠陳力弗能當布可<md:KR4d0073_SBCK_060-8a>¶辭
之義(中謝/)伏念臣晚陪興運久汙近司戇愚弗逮¶於清
光衰疾更成於瘝曠苟免大訶之責乃叨異數¶之加授
以戎旃班之宰席松楸舊國實使鎮臨蒲栁¶殘年足為
榮耀頋在宣化承流之地方當循名責實¶之時疲曵難
支顛隮可畏仰祈睿眷俯徇愚𠂻并解¶將相之官外除
宫觀之任託依田里瞻守丘墳儻慿¶休養之私終獲夷
<pb:KR4d0073_WYG_060-11b>
瘳之福敢忘策勵復誓糜捐臣無¶任¶
　　　　二¶
臣某言近具表乞以本官外除一宫觀差遣伏蒙¶聖慈
特降中使賜臣詔書不允者天地至恩實知難¶報螻蟻
微息尚竊有懐輒冒隆威更輸危悃伏念臣<md:KR4d0073_SBCK_060-8b>¶遭逢異甚
稱効蔑如苟旅力之可陳豈餘生之&KR0085;惜¶頋以憂傷而
至弊重為疢疾之所攖偷假便州必負¶曠瘝之責過尸
厚禄更懐叨昩之慙伏望陛下本¶末燭知始終護念俯
<pb:KR4d0073_WYG_060-12a>
徇籲天之懇俾無累國之尤尚¶冀寧瘳誓終糜殞臣無
任¶
　　　　三¶
臣某言軺傳俯臨璽書狎至仰荷眷存之厚第懐感¶悸
之深任有不勝勉非所及輒輸危懇再冒天威伏¶念臣
久誤至恩難圖報稱過尸榮禄易取災危力憊¶矣而弗
支氣喘焉而將蹶窮閻掃軌斯為待盡之時¶莫府建旄
豈曰養痾之地所懼曠瘝之責敢辭逋慢¶之誅伏望陛
<pb:KR4d0073_WYG_060-12b>
下照以末光遂其㣲請使壇陸之鳥<md:KR4d0073_SBCK_060-9a>¶無眩視之悲濠梁之
魚有従容之樂庶䝉瘳復更誓¶糜捐臣無任¶
　　　　四¶
臣某言筋骸衰&KR1170;僅有餘生肝膈精微簡在聖聽豈¶圖
寵奬未賜矜従輒冒威尊更輸情素(中謝/)伏念臣¶久妨
機要初乏㳙埃苟免庶尤實荷恩私之至敢緣¶多疾更
尸名器之崇比辱使軺係宣詔旨深惟策勵¶仰稱龍光
而況病瘵有加療治無損辭榮家食乃為¶理分之宜干
<pb:KR4d0073_WYG_060-13a>
澤自營尚恃眷憐之舊伏惟皇帝陛¶下衡聽萬事器使
衆材念其黽勉之終難假以便安¶而少愒庶完體力圖
報毫分臣無任¶
　　　　手詔令視事謝表<md:KR4d0073_SBCK_060-9b>¶臣某言伏䝉宣示言者所奏輒具剳子乞博延公議¶改
用賢人伏奉詔奨勵令視事如故者謗議升聞巳¶頼舜
聦之豁達懇誠上訴更煩周誥之丁寧竊以作¶威者主
之權待察者臣之禮盖雖䝉非常之厚遇亦¶將避可畏
<pb:KR4d0073_WYG_060-13b>
之煩言臣志尚非髙才能無異舊惟所學¶之迃闊難以
趨時因欲自屏於寛閑庶幾求志惟聖¶人之時不可失
而君子之義必有行故當陛下即¶政之初輒慕昔賢際
可之仕越從鄉郡歸入禁林或¶因勸講而賜留或以論
思而請對愚忠偶合即知素¶願之獲申睿聖日躋更懼
淺聞之難副重叨殊奬忝¶秉洪鈞所宜引分以固辭乃
敢冒恩而輕就實恃明¶主知臣之有素故以孤身許國
而無疑人習玩於乆<md:KR4d0073_SBCK_060-10a>¶安吏循緣於積弊&KR1094;言不忌詖行
<pb:KR4d0073_WYG_060-14a>
無慙論善俗之方¶始欲徐徐而變革思愛日之義又將
汲汲於施為以¶物役巳則神志有交戰之勞以道徇衆
則事功無必¶成之望恐上辜於眷屬誠竊幸於退藏猶
貪仰附於¶末光亦冀粗成於薄効比聞獨斷謂合僉言
但輸承¶命之忠遂觸招權之毁因請避衆賢之路庶以
厭異¶議之人伏䝉皇帝陛下敦大兼容清明㫄燭賜之¶
神翰諭以至懐君臣之時嘗千載而難值天地之造¶豈
一身之可酬敢不自忘形迹之嫌庶協神明之運¶臣無
<pb:KR4d0073_WYG_060-14b>
任¶
　　　　添差男㫄句當江寧府糧料院謝表¶
臣某言近輒冒昩陳乞男㫄句當江寧府糧料院一<md:KR4d0073_SBCK_060-10b>¶次
伏䝉特恩添差者去寄卧家猶尸厚禄祈榮及嗣¶更荷殊
私(中謝/)伏念臣汗馬之勞初無可紀䑛犢之¶愛乃敢有
言顔雖腆以知慙心固甘於獲譴豈謂¶陛下矜軒幄之
舊録簪屨之微示特出於上恩俾遽¶叨於世禄繄曲成
之造化弗以遐遺徒共誓於糜捐¶安能仰稱臣無任
<pb:KR4d0073_WYG_060-15a>
　　　　詔以所居園屋為僧寺及賜寺額謝表¶
臣某言基迹叢祠冀鴻延於萬夀錫名扁㮄竊榮遇¶於
一時臣生乏寸長世叨殊奬賤息奄先於犬馬頽¶齡俯
廹於桑榆獨念親逢莫有㳙埃之補報永惟宏¶願豈忘
香火之因緣伏䝉皇帝陛下俯徇祈誠特¶加羙稱所懼
封人之祝終以堯辭乃塵長者之園遽<md:KR4d0073_SBCK_060-11a>¶如佛許仰憑護
念誓畢熏修臣無任¶
　　　　依所乞私田充蒋山太平興國寺常住謝¶表
<pb:KR4d0073_WYG_060-15b>
臣某言緣恩昧冒方虞慁上之誅加意畀矜遂竊終¶天
之幸伏念臣少嘗陻阨晚悮褒崇榮禄雖多不逮¶養親
之日餘年向盡更為哭子之人追營香火之緣¶仰賴金
繒之賜尚復祈恩而不巳乃將徼福於無窮¶伏䝉陛下
眷遇一於初終愛恤兼夫存沒特撓常¶法俯成私求雖
老矣無能莫稱漏泉之施若死而未¶泯豈忘結草之酬
臣無任¶
　　　　辭免司空表二道
<pb:KR4d0073_WYG_060-16a>
臣某言今月十一日三班差使崔汝諧至奉宣詔㫖<md:KR4d0073_SBCK_060-11b>¶及
齎賜制誥一道除授臣司空依前觀文殿大學士¶集禧
觀使加食邑四百戸食實封一百戸餘如故者¶使軺馳
授祗忝明恩家巷卧居敢叨虚奨(中謝/)竊以¶事官之所
命異於時制之今除名稱三公班序一品¶逢辰特幸稱
位實難臣晚玷誤恩嘗尸劇任曽無尺¶寸粗報眷憐獨
有丘山莫知負載荒逺攖痾之乆休¶明嗣服之初緜力
薄材適甘於屏弃髙秩厚禮更冒¶於褒崇惟器與名恐
<pb:KR4d0073_WYG_060-16b>
身累國仰祈遷令追寝賛書庶¶以衰殘獲所安之終吉
亦令蹇淺免非據於具瞻臣¶無任¶
　　　　二¶
臣某言近具表乞追寢恩命伏䝉聖慈特降詔書<md:KR4d0073_SBCK_060-12a>¶不允
者隆施所逮懇辭弗俞輒冒天威更輸微款(中謝/)¶臣事
勞無紀操行不修居竊萬鍾初未知於辭富坐¶彌九載
方有俟於黜幽豈圖邦命之新尚眷求人之¶舊寵靈覃
被危厲増加位髙疾顛力少任重實前修¶之切戒敢小
<pb:KR4d0073_WYG_060-17a>
醜之冒膺仰冀睿明顧憐衰朽改兹非¶服免貽官&KR0618;之
憂宥以罔功使獲里居之佚臣無任¶
　　　　乞致仕表(此表不曽奏發/薨後檢見遺藁)¶
臣某言瘝以曠官嘗恃食功之舊老而辭禄敢忘知¶止
之廉輒冒天威具輸微款伏念臣小聞寡識薄力¶淺材
信獨善以一心昧自營之百慮久辜視遇特幸¶遭逢昔
也壯時尚無可紀今而耄矣豈有能為敢望¶睿明許之
致仕實矜危朽賜以全生庶以衰殘豫佚<md:KR4d0073_SBCK_060-12b>¶太平之樂亦
<pb:KR4d0073_WYG_060-17b>
令遅暮免離大耋之嗟¶
　
　
　
　
　
　
　臨川文集巻六十

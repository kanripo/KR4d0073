# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:40.576640
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 60
#+PROPERTY: FILE SB04n0482-060臨川先生文集-卷第六十.
<pb:KR4d0073_SBCK_060-1a>¶
臨川先生文集卷第六十¶
　　表¶
　　　兩府待辠表¶
　　　請　皇帝御正殿復常膳表二道¶
　　　乞罷政事表一十三道¶
　　　手詔令視事表¶
　　　添差男㫄勾當江寧府糧料院謝表¶
　　　詔以所居園屋爲僧寺及賜寺額謝表¶
　　　依所乞私田充蔣山太平興國寺常住謝表¶
　　　辭免司空表二道¶
　　　乞致仕表¶
　　　　兩府待辠表¶
<pb:KR4d0073_SBCK_060-1b>¶
臣某等伏覩内降德音以陜西河東兩路外勤師旅¶
内耗&KR0058;元引咎推恩者辠已以興方懋日新之德經¶
&KR0022;弗效敢辭天討之刑(中謝)臣等昔以凢材過叨重¶
任内不能定國家之論以協士民外不能成疆場之¶
謀以綏夷狄用&KR0271;邊&KR0169;亟使人勞至深惻於聖懷實¶
大愆於榮祿&KR1539;官若此即辠爲宜唯並寘於嚴科乃¶
大符於公論臣等無任¶
　　　　請　皇帝御正殿復常膳表二道¶
臣等言奉　聖㫖以祈&KR0040;未應避正殿減常膳者陽¶
春生物偶霑澤之稍愆睿意恤民遽側身而自抑德¶
已修於銷變數或係於非常當復彞儀用安羣下(中/謝)¶
恭惟　皇帝陛下天仁博施神智曲成躬忘旰食之¶
<pb:KR4d0073_SBCK_060-2a>¶
勞坐講日新之政四時協序萬物致和適當化養之¶
辰冝得&KR0636;濡之澤少違常&KR0049;深軫清&KR0168;退師氏之正¶
朝約太官之盛饌仰窺謙德志在閔民然而遐虜來¶
朝當即法宫之位誕辰入慶合陳燕爼之珍事有所¶
先禮難偏廢伏願仰回淵聽俯狥輿情夙御九筵之¶
居並羞十閣之具上以全於國體下以副於臣誠臣¶
無任¶
　　　　二¶
臣某等言近上表請　御正殿復常膳&KR0041;降批答不¶
&KR0098;者時澤偶愆屢勤齋禱　聖&KR0168;愈勵曲盡焦勞將¶
損已以召休因退次而貶食列陳剡奏尚闕嗣音在¶
臣列之靡遑伏帝閽而再扣(中謝)恭惟　皇帝陛下¶
<pb:KR4d0073_SBCK_060-2b>¶
體居離正德禀乾剛期揉俗以致康嘗納隍而興念¶
七載于此繼獲豐穰一春而來或罹愆亢皇慈深軫¶
羣祀徧修恐狴犴乖則親慮其囚懼黼黻美則躬變¶
其服仍損内饔之舉兼虚正宁之朝然而禮貴從宜¶
事難泥古而況甫臨誕節交舉慶儀有列辟拜萬年¶
之觴有殊俗修兩朝之好茍&KR0603;彛制難副羣情少屈¶
淵&KR0168;特從誠懇天臨廣厦日御常珎親事法宫廓宣¶
於政治惟辟玉食昭示於等威仰以慰兩宫之慈俯¶
以安羣下之望臣等無任¶
　　　　乞罷政事表三道¶
臣某言竊以使陪國論惟亮天工必用強明乃能協¶
濟豈容昬瞀可以叨居進冒聦明罄陳危悃(中謝)伏¶
<pb:KR4d0073_SBCK_060-3a>¶
念臣逮侍　先帝列官外朝晚以䘮歸因爲病廢伏¶
遇　皇帝陛下召還辭禁擢豫經筵收於衆惡之中¶
諏以萬機之事搆讒誣而並至輒賜辨明推孤拙以¶
直前毎&KR0041;開納　陛下所以遇臣者可謂厚矣臣之¶
所以報國者終於缺然豈理勢之獨難抑才能之素¶
薄方懼過&KR0057;之積乃罹疢疾之加比欲外乞州藩冀¶
以就營醫藥重念采薪之弗給尚何守土之敢謀輒¶
緣不能者止之言庶免貪以敗官之悔伏望　皇帝¶
陛下曲垂仁惻俯記愚忠賜以分司一官許於江寧¶
居止則天地之德實有施於餘年犬馬之勤冀或輸¶
於異日臣無任¶
　　　　二¶
<pb:KR4d0073_SBCK_060-3b>¶
臣某言近具表乞罷政事分司伏奉　手詔封還不¶
允所乞者私懷懇至已具布聞　聖訓丁寧未&KR0041;開¶
納敢冒崇高之聽再輸悃愊之情(中謝)臣聞任賢之¶
方要其有用陳力之義止於不能茍弗集於事功且¶
重罹於疢疾豈容叨據以累明揚伏念臣猥以孤生¶
親逢盛世昧於量已志欲&KR0024;於休明失在信書事浸¶
成於迂闊毎煩衆論上慁聖聦久知素願之難諧繼¶
以積痾而自困辭而去位庶逃竊食之誅勉以就工¶
重荷包荒之德雖貪順命終懼妨功伏望　皇帝陛¶
下閎度并容大明俯燭特垂矜允俾遂退藏如此則¶
孤進之身獲全生於末路具瞻之地得改命於時材¶
臣無任¶
<pb:KR4d0073_SBCK_060-4a>¶
　　　　三¶
臣某言近再具表乞罷政事伏奉批荅不允者封奏¶
上昭未能感徹訓辭下逮更誤褒嘉(中謝)臣聞恕以¶
及物者君之仁量而受事者臣之義蓋世之道有升¶
而有降故士之行或肆而或拘遭聖治之尚容冀私¶
誠之&KR0023;遂伏念臣自&KR0041;任使已歷歲時雖或售於小¶
忠曽莫禆於大政迨兹攖疢乃始吿勞姑以免&KR0022;憲¶
之詰誅何足汙上恩之奬勵使人狎至詔指屢頒祗¶
荷顧憐重懷感悸非不願粗施其樸學庶幾以仰副¶
於鴻私顧惟剛德之浸亨方奮睿謀而獨斷辨忠賢¶
之可任旣示弗疑察姦罔之爲朋將知所畏人宜盡¶
力朝豈乏材寧容昬憊之餘尚冒寵靈之厚伏望¶
<pb:KR4d0073_SBCK_060-4b>¶
皇帝陛下離明俯燭解澤㫄施矜綿力之旣愆監近¶
司之或曠俯從控愬實允詢謀雖已事之無稱難言¶
報國冀餘生之未泯尚獲&KR0162;軀臣無任¶
　　　　乞岀表二道¶
臣某言竊以丞相之職天子是毗方當圖政之憂勤¶
難以養痾而昧冒輒輸情素仰丐恩憐(中謝)臣叨&KR0013;¶
鴻私誤尸榮祿堯仁天覆幸荒穢之兼包湯聖日躋¶
顧卑凢而自絶尚惟許國姑誓忘軀豈意眩昏甫新¶
年而&KR0906;劇更知駑蹇難重任之久堪伏惟　皇帝陛¶
下明燭隱微惠綏覉拙閔其積疢&KR0053;還上宰之印章¶
賜以餘年歸展先臣之丘壟生當擊壤以詠矜容之¶
德死當結草以酬含育之恩臣無任¶
<pb:KR4d0073_SBCK_060-5a>¶
　　　　二¶
臣某言今月十一日輙輸情素仰丐恩憐實以抱疢¶
之深難於竊位之久過&KR0041;敦&KR0324;未賜矜從事有迫於¶
懇誠理必祈於哀惻(中謝)臣信書自守與俗多違審¶
容&KR0176;之易安因忘擇地知戴盆之難望遂廢占天豈¶
圖憂患之餘更值清明之始寒之之日長而暴之之¶
日短植之之人寡而拔之之人多尚誤聖知驟妨賢¶
路摩頂放踵雖願效於微勞以蚊負山顧難勝於重¶
任矧復瞀昏而曠事若猶冒昧以尸官是乃明憲之¶
所不容豈特煩言之爲可畏伏惟　皇帝陛下天地¶
覆載日月照臨賜以曲成容其少愒區區旅力或未¶
憗於餘年斷斷小能冀尚施於異日臣無任¶
<pb:KR4d0073_SBCK_060-5b>¶
　　　　乞退表四¶
臣忠於爲國故進而能致其身君恕以及人故病則¶
閔勞以事此今昔共由之通義實上下相與之至情¶
敢觸冒昧之誅冀&KR0041;哀矜之聽(中謝)臣受材鄙劣遭¶
運休明陳愚或會於聖心承乏遂尸於宰事謀謨淺¶
拙謾不見其有成操行陵夷又或幾於無耻久宜辭¶
位尚茍貪恩豈圖養拙以乖方重以瞀昏而廢務粗¶
嘗陳列未獲矜從黽勉以來浸淫遂劇大懼典司之¶
曠上煩程督之嚴伏惟　陛下詢事考言循名責實¶
或輟夜分之寐常臨日昊之朝萬方&KR0058;獻之多略皆¶
祗辟三事大夫之守豈可&KR1539;官仰冀高明俯昭悃愊¶
念其服勞之久愍其攖瘵之深及未干鈇&KR0207;之時令¶
<pb:KR4d0073_SBCK_060-6a>¶
遂解機衡之任豈特少安於私義兹惟畢協於師虞¶
臣無任¶
　　　　二¶
臣昨具表乞解機政伏奉　手詔未賜俞允者明主¶
訓辭之寵宜即奉承匹夫志守之愚敢覬矜允(中謝)¶
竊以品制百爲摠裁萬務任怨蓋難於持久服勞安¶
可以獨賢所以中外迭居是爲祖宗故事況於疲曵¶
加以瞀昏若由昧冒而無慙其必顚隮而不救臣過¶
叨睿奬備進近司當循名責實之時故任怨特多於¶
前輩兼蠲令改制之事故服勞尤在於一身雖&KR0041;全¶
度之恩僅免譴訶之域某於多故實以難支矧疾疢¶
之交攻且事爲之浸廢伏望　陛下昭其悃愊假以¶
<pb:KR4d0073_SBCK_060-6b>¶
優游使得休養於衰疲以示保全於孤拙臣無任¶
　　　　三¶
臣某言近具表乞解機務伏奉　手詔未賜俞允者¶
聖恩所及有隆天重地之施私義未安有深淵薄冰¶
之懼(中謝)竊惟成湯高宗之世有若伊尹傅&KR0003;之臣¶
其道則格于帝而無疑其政則加乎民而有變后惟¶
時乂相亦有終迨乎中世之陵夷非復古人之髣髴¶
忠或不足以取信而事事至於自明義或不足以勝¶
姦而人人與之爲敵以此乗權而久處孰能持祿以¶
少安此臣之慮危於居寵之時而昧死有均勞之乞¶
況於抱病浸以&KR1539;官伏惟　陛下道與日躋德侔乾¶
覆哀一夫之失所樂萬物之皆昌矧夫眷遇之優旣¶
<pb:KR4d0073_SBCK_060-7a>¶
已勤劬之久宜蒙善貸使&KR0023;曲全賜其疲賤之身假¶
以安閑之地則敝車無用猶可具於勞薪棄席未忘¶
或再(施/於)華幄臣無任¶
　　　　四¶
臣某言伏奉　聖㫖令臣入見赴中書供職者螻蟻¶
微誠屢&KR0028;省覽天地大德未賜矜從(中謝)臣聞周之¶
士也貴秦之士也賤周之士也肆秦之士也拘其縱¶
之爲貴其拘之爲賤賤故尚&KR0020;利而忘善惡貴故尊¶
行義而矜廉耻士知尊行義而矜廉耻宗廟社稷之¶
安而天下自治也伏惟　陛下言必稽堯舜動必憲¶
文武故視遇天下之士欲其貴不欲其賤欲其肆不¶
欲其拘臣以羇孤㫄無佽&KR0135;一言寤意特見甄收適¶
<pb:KR4d0073_SBCK_060-7b>¶
遭欲治之盛時實預扶衰之大義事或乖於衆口而¶
陛下力賜辯明言有逆於聖心而　陛下常垂聽納¶
此臣所以履艱虞而不忌服勤苦而不辭雖百度搶¶
攘未就平成之敘然四年黽勉非無夙夜之勞今特¶
以心氣之衰疲目力之昏耗哀祈外&KR0024;冀幸小休而¶
乾剛&KR0192;然莫可回奪則是親值周家之忠厚獨爲秦¶
士之賤拘事與願違能無竊歎理當情恕豈免上煩¶
實望　聖慈俯昭愚&KR0323;外賜優閑之地少安疾疢之¶
身須其有瘳乃責外効臣生當&KR0162;軀以報德死當結¶
草以酬恩¶
　　　　乞宫觀表四道¶
臣某言䟽榮特異敢忘圖報之忠陳力弗能當布可¶
<pb:KR4d0073_SBCK_060-8a>¶
辭之義(中謝)伏念臣晚陪興運久汗近司戇愚弗逮¶
於清光衰疾更成於&KR1539;曠苟免大訶之責乃叨異數¶
之加授以戎旃班之宰席松楸舊國實使鎭臨蒲栁¶
&KR0714;年足爲榮耀顧在宣化承流之地方當循名責實¶
之時疲曵難支顚隮可畏仰祈睿眷俯徇愚&KR0168;并解¶
將相之官外除宫觀之任託依田里瞻守丘墳儻慿¶
休養之私終獲夷瘳之福敢忘策勵復誓糜&KR0162;臣無¶
任¶
　　　　二¶
臣某言近具表乞以本官外除一宫觀差遣伏&KR0041;¶
聖慈特降中使賜臣詔書不允者天地至恩實知難¶
報螻蟻微息尚竊有懷輒冒隆威更輸危悃伏念臣¶
<pb:KR4d0073_SBCK_060-8b>¶
遭逢異甚稱効蔑如茍旅力之可陳豈餘生之足惜¶
顧以憂傷而至弊重爲疢疾之所攖偷假便州必負¶
曠&KR1539;之責過尸厚祿更懷叨昧之慙伏望　陛下本¶
末燭知始終護念俯徇&KR0572;天之懇俾無累國之&KR0057;尚¶
冀寧瘳誓終糜殞臣無任¶
　　　　三¶
臣某言軺傳俯臨璽書狎至仰荷眷存之厚第懷感¶
悸之深任有不勝勉非所及輒輸危懇再冒天威伏¶
念臣久誤至恩難圖報稱過尸榮祿易取災危力憊¶
矣而弗支氣喘焉而將蹶窮閻掃&KR0100;斯爲待盡之時¶
莫府建旄豈曰養痾之地所懼曠&KR1539;之責敢辭逋慢¶
之誅伏望　陛下照以末光遂其微請使壇陸之鳥¶
<pb:KR4d0073_SBCK_060-9a>¶
無眩視之悲濠梁之魚有從容之樂庶&KR0041;瘳復更誓¶
糜&KR0162;臣無任¶
　　　　四¶
臣某言筋骸衰&KR1170;僅有餘生肝膈精微簡在聖聽豈¶
圖寵&KR0324;未賜矜從輒冒威尊更輸情素(中謝)伏念臣¶
久妨機要初乏㳙埃茍免庶&KR0057;實荷恩私之至敢縁¶
多疾更尸名器之崇比辱使軺係宣詔旨深惟策勵¶
仰稱龍光而況病瘵有加療治無損辭榮家食乃爲¶
理分之宜千澤自營尚恃眷憐之舊伏惟　皇帝陛¶
下衡聽萬事器使衆材念其黽勉之終難假以便安¶
而少愒庶完體力圖報毫分臣無任¶
　　　　手詔令視事謝表¶
<pb:KR4d0073_SBCK_060-9b>¶
臣某言伏&KR0041;宣示言者所奏輒具劄子乞博延公議¶
改用賢人伏奉詔&KR0324;勵令視事如故者&KR0618;議升聞已¶
賴舜聦之豁逹懇誠上訴更煩周誥之丁寧竊以作¶
威者主之權待察者臣之禮蓋雖&KR0041;非常之厚遇亦¶
將避可畏之煩言臣志尚非高才能無異舊惟所學¶
之迃闊難以趨時因欲自屏於寛閑庶幾求志惟聖¶
人之時不可失而君子之義必有行故當　陛下即¶
政之&KR0004;輒慕昔賢際可之仕越從鄕郡歸直禁林或¶
因勸講而賜留或以論思而請對愚忠偶合即知素¶
願之&KR0023;申睿聖日躋更懼淺聞之難副重叨殊&KR0324;忝¶
秉洪鈞所宜引分以固辭乃敢冒恩而輕就實恃明¶
主知臣之有素故以孤身許國而無疑人習玩於乆¶
<pb:KR4d0073_SBCK_060-10a>¶
安吏循縁於積弊&KR1094;言不忌詖行無慙論善俗之方¶
始欲徐徐而變革思愛日之義又將汲汲於施爲以¶
物役已則神志有交戰之勞以道徇衆則事功無必¶
成之望恐上辜於眷屬誠竊幸於退藏猶貪仰附於¶
末光亦冀粗成於薄効比聞獨斷謂合僉言但輸承¶
命之忠遂觸招權之毀因請避衆賢之路庶以厭異¶
議之人伏&KR0041;　皇帝陛下敦大兼容清明㫄燭賜之¶
神翰諭以至懷君臣之時嘗千載而難值天地之造¶
豈一身之可酬敢不自忘形迹之嫌庶協神明之運¶
臣無任¶
　　　　添差男㫄句當江寧府糧料院謝表¶
臣某言近輒冒昧陳乞男㫄句當江寧府糧料院一¶
<pb:KR4d0073_SBCK_060-10b>¶
次伏&KR0041;特恩添差者去&KR0009;臥家猶尸厚祿祈榮及嗣¶
更荷殊私(中謝)伏念臣汗馬之勞&KR0004;無可紀䑛犢之¶
愛乃敢有言顔雖腆以知慙心固甘於獲譴豈謂¶
陛下矜軒幄之舊錄&KR0426;屨之微示特出於上恩俾遽¶
叨於世祿繄曲成之造化弗以遐遺徒共誓於糜&KR0162;¶
安能仰稱臣無任¶
　　　　詔以所居園屋爲僧寺及賜寺額謝表¶
臣某言基迹叢祠冀鴻延於萬壽錫名扁㮄竊榮遇¶
於一時臣生乏寸長世叨殊&KR0324;賤息奄先於犬馬頽¶
齡俯迫於桑榆獨念親逢莫有㳙埃之補報永惟宏¶
願豈忘香火之因緣伏&KR0041;　皇帝陛下俯徇祈誠特¶
加美稱所懼封人之祝終以堯辭乃塵長者之園遽¶
<pb:KR4d0073_SBCK_060-11a>¶
如佛許仰慿護念誓畢熏修臣無任¶
　　　　依所乞私田充蔣山太平興國寺常住謝¶
　　　　表¶
臣某言緣恩昧冒方虞慁上之誅加意&KR0140;矜遂竊終¶
天之幸伏念臣少嘗陻阨晚悞褒崇榮祿雖多不逮¶
養親之日餘年向盡更爲哭子之人追營香火之緣¶
仰賴金繒之賜尚復祈恩而不已乃將徼福於無窮¶
伏&KR0041;　陛下眷遇一於初終愛恤兼夫存没特撓常¶
法俯成私求雖老矣無能莫稱漏泉之施若死而未¶
泯豈忘結草之酬臣無任¶
　　　　辭免司空表二道¶
臣某言今月十一日三班差使崔汝諧至奉宣詔㫖¶
<pb:KR4d0073_SBCK_060-11b>¶
及齎賜制誥一道除授臣司空依前觀文殿大學士¶
集禧觀使加食邑四百戸食實封一百戸餘如故者¶
使軺馳授祗忝明恩家巷卧居敢叨虚奬(中謝)竊以¶
事官之所命異於時制之今除名稱三公班序一品¶
逢辰特幸稱位實難臣晚玷誤恩甞尸劇任曽無尺¶
寸粗報眷憐獨有丘山莫知負載荒逺攖痾之久休¶
明嗣服之初緜力薄材適甘於屏弃高秩厚禮更冒¶
於褒崇惟器與名恐身累國仰祈遷令追寢賛書庶¶
以衰&KR0714;獲所安之終吉亦令蹇淺免非據於具瞻臣¶
無任¶
　　　　二¶
臣某言近具表乞追寢恩命伏&KR0041;　聖慈特降詔書¶
<pb:KR4d0073_SBCK_060-12a>¶
不允者隆施所逮懇辭弗俞輒冒天威更輸微&KR0323;(中/謝)¶
臣事勞無紀操行不修居竊萬鍾&KR0004;未知於辭富坐¶
彌九載方有俟於黜幽豈圖&KR0022;命之新尚眷求人之¶
舊寵靈覃&KR0013;危厲增加位高疾顚力少任重實前修¶
之切戒敢小醜之冒膺仰冀睿明顧憐衰朽改兹非¶
服免貽官&KR0618;之憂宥以罔功使獲里居之佚臣無任¶
　　　　乞致仕表(此表不曽奏發/薨後檢見遺藁)¶
臣某言&KR1539;以曠官嘗恃食功之舊老而辭祿敢忘知¶
止之廉輒冒天威具輸微款伏念臣小聞寡識薄力¶
淺材信獨善以一心昧自營之百慮久辜視遇特幸¶
遭逢昔也壯時尚無可紀今而耄矣豈有能爲敢望¶
睿明許之致仕實矜危朽賜以全生庶以衰&KR0714;豫佚¶
<pb:KR4d0073_SBCK_060-12b>¶
太平之樂亦令遲暮免離大耋之嗟¶
臨川先生文集卷第六十¶

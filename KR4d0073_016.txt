# -*- mode: mandoku-view -*-
#+TITLE: 臨川文集
#+DATE: 2015-09-23 10:20:19
#+PROPERTY: JUAN 16

<md:KR4d0073_SBCK_015-9b>¶<md:KR4d0073_SBCK_016-1a>¶
<pb:KR4d0073_WYG_016-1a>
欽定四庫全書
　臨川文集巻十六¶　　　　宋　王安石　撰
　　律詩(五言八句/)　　

(五言長篇附/)¶
　　　次韻景仁雪霽¶
　　　次韻范景仁二月五日夜風雪¶
　　　次韻沖卿過睢陽¶
　　　荅沖卿¶
　　　得書知二弟附陳師道舟上汴
<pb:KR4d0073_WYG_016-1b>
　　　初憩和州¶
　　　瘧起舍弟尚未已示道原¶
　　　送杜十八之廣南¶
　　　崑山慧聚寺次張祜韻¶
　　　呉江<md:KR4d0073_SBCK_016-1b>¶　　　江¶
　　　江南¶
　　　賈生
<pb:KR4d0073_WYG_016-2a>
　　　還自舅家書所感¶
　　　世事¶
　　　寄純甫¶
　　　招丁元珍¶
　　　逰杭州聖果寺¶
　　　京兆杜嬰大醇卒以詩二首傷之¶
　　　江上二首¶
　　　夏夜舟中頗凉因有所感
<pb:KR4d0073_WYG_016-2b>
　　　孤桐<md:KR4d0073_SBCK_016-2a>¶　　　遲眀¶
　　　陪友人中秋夕賞月¶
　　　慎縣修路者¶
　　　河勢¶
　　　送河閒晁寺丞¶
　　　暮春¶
　　　逰北山
<pb:KR4d0073_WYG_016-3a>
　　　呉正仲謫官得故人寄蟹以詩謝之余次其韻¶
　　　陳師道宰烏程縣¶
　　　冬至¶
　　　湯泉¶
　　　讀鎮南邸報癸未四月作<md:KR4d0073_SBCK_016-2b>¶　　　擬和御製賞花釣魚¶
　　　和呉沖卿雪霽紫宸朝¶
　　　和呉沖卿集禧齋祠
<pb:KR4d0073_WYG_016-3b>
　　　送周都官通判湖州¶
　　　雙廟(張巡/許逺)¶
　　　和子瞻同王勝之㳺蒋山¶
　　　送鄆州知府宋諫議¶
　　　見逺亭上王郎中¶
　　　　次韻景仁雪霽¶
新聲生屋霤殘㸃着垣衣委翳無多在飄零不更飛¶坳
中餘宿潤暖處自朝暉稍見青青色還從栁上歸
<pb:KR4d0073_WYG_016-4a>
　　　　次韻范景仁二月五日夜風雪<md:KR4d0073_SBCK_016-3a>¶何知此邂逅談笑接清揚對雪知春淺回燈惜夜長¶宻
雲通炫晃殘月墮𠖇茫故有臨邛客抽毫興未忘¶
　　　　次韻沖卿過睢陽¶
宫廟此神鄉留親泊椘艎天開今壯麗地積古悲凉¶不
改山河舊猶餘草木荒還聞足賔客誰是漢鄒陽¶
　　　　荅沖卿¶
風作九衢黄南忩坐正凉破𤓰青玉美浮荈白雲香¶詩
<pb:KR4d0073_WYG_016-4b>
懶猶能强官閒肯便忘賢愚各有用尺寸果誰長¶
　　　　得書知二弟附陳師道舟上汴¶
兒童聞太丘邂逅兩心投與汝今為伴知吾不復憂¶園
桃已解蕚沙水欲驚舟一見南飛鴈江邉肯更留¶
　　　　初憩和州<md:KR4d0073_SBCK_016-3b>¶衣足一囊弊粟餘三釜陳猶依食貧地已媿省煩人¶塵
土病催老風波愁過春詩書今在眼還欲討經綸¶
　　　　瘧起舍弟尚未已示道原
<pb:KR4d0073_WYG_016-5a>
側足呻吟地連甍瘴瘧秋窮鄉毉自絀小市藥難求¶肝
膽疑俱破筋骸漫獨瘳慚君逺從我契濶每同憂¶
　　　　送杜十八之廣南¶
東南炎海外尋訪又輸君過嶺猿啼暖貪程馬送曛¶清
談消瘴癘秀句起烟雲及早来鄉薦朝廷尚右文¶
　　　　崑山慧聚寺次張祜韻¶
峰嶺互出沒江湖相吐吞園林浮海角臺殿擁山根¶百
里見漁艇萬家藏水村地偏来客少幽興秪桑門
<pb:KR4d0073_WYG_016-5b>
　　　　呉江<md:KR4d0073_SBCK_016-4a>¶莽莽昔登臨秋風一散襟地留孤嶼小天入五湖深¶柑
橘無千里魚鰕有萬金吾雖輕范蠡終欲此幽尋¶
　　　　江¶
靈源開闢有贏縮但相隨逆折山能礙奔流海與期¶泥
沙拆蚌蛤雲雨暗蛟螭欲問深何許馮夷祇自知¶
　　　　江南¶
江南春起柂秋至尚波濤問舍才能定呼舟已復操¶行
<pb:KR4d0073_WYG_016-6a>
歌付浩蕩歸夢得蕭騷冉冉欲何補紛紛為此勞¶
　　　　賈生¶
漢有洛陽子少年明是非所論多感慨自信肯依違¶死
者若可作今人誰與歸應須蹈東海不但涕沾衣¶
　　　　還自舅家書所感<md:KR4d0073_SBCK_016-4b>¶行行過舅居歸路指親廬日苦樹無賴天空雲自如¶黄
焦下澤稻緑碎短樊蔬沮溺非吾意憫嗟聊駐車¶
　　　　世事
<pb:KR4d0073_WYG_016-6b>
世事一何稠論心日已偷尚䝉今士笑宜見古人羞¶老
圃聊須問良田亦欲求非關畏黻冕無責易身修¶
　　　　寄純甫¶
塞上無花草飄風急我歸梢林聴澗落巻土看雲飛¶想
子當紅蘂思家上翠微江寒亦未已好好著春衣¶
　　　　招丁元珍¶
黙黙不自得紛紛何所為畫墁聊取食獵較且隨時¶秋
入江湖暗風生草樹悲黄花一杯酒思與故人持
<pb:KR4d0073_WYG_016-7a>
　　　　遊杭州聖果寺<md:KR4d0073_SBCK_016-5a>¶登髙見山水身在水中央下視樓臺處空多樹木蒼¶浮
雲連海氣落日動湖光偶坐吹横笛殘聲入富陽¶
　　　　京兆杜嬰大醇能讀書其言近莊其為人¶曠
　　　　達而亷清自托於醫無貴賤請之輒往¶卒也
　　　　以詩二首傷之¶
蕭瑟野衣巾能忘至老貧避囂依市井䝉垢出埃塵¶接
物工齊物勞身恥為身傷心宿昔地不復見斯人
<pb:KR4d0073_WYG_016-7b>
　　　　二¶
叔度醫家子君平卜肆翁蕭條昨日事髣髴古人風¶舊
宅雨生菌新阡寒轉蓬存亡誰一問嗟我亦窮空¶
　　　　江上¶
潮連風浩蕩沙引客淹留落日更清坐空江無近舟<md:KR4d0073_SBCK_016-5b>¶共
看蒹葦宅聊即稻粱謀未敢嗟艱食凶年半九州¶
　　　　二¶
書自江邉使鄉鄰病餓稠何言萬里客更作百身憂¶補
<pb:KR4d0073_WYG_016-8a>
敗今誰䘏趨生我自羞西南雙病眼落日倚扁舟¶
　　　　夏夜舟中頗凉因有所感¶
扁舟畏朝熱望夜倚桅檣日共火雲退風兼水氣凉¶未
秋輕病骨微曙浣愁腸堅我江湖意滔滔興不忘¶
　　　　孤桐¶
天質自森森孤髙㡬百尋陵霄不屈已得地本虚心¶嵗
老根彌壯陽驕葉更隂明時思解愠願斵五絃琴¶
　　　　遲明
<pb:KR4d0073_WYG_016-8b>
欹枕浩無情蘧蘧獨遲明霜繁紅樹老雲澹素蟾清<md:KR4d0073_SBCK_016-6a>¶倦
鵲猶三帀寒雞未一鳴故山何處所應有曉猿驚¶
　　　　陪友人中秋夕賞月¶
海霧看如洗秋陽望却昏光明疑不夜清瑩欲無坤¶掃
掠風前坐留連露下尊苦吟應到曉况有我思存¶
　　　　慎縣修路者¶
畚築今三嵗康荘始一修何言野人意能助令君憂¶勠
力非無補論心豈有求十年空志食因汝起予羞
<pb:KR4d0073_WYG_016-9a>
　　　　河勢¶
河勢浩難測禹功傳所聞今觀一川破復以二渠分¶國
論終将塞民嗟亦已勤無災等難必從衆在吾君¶
　　　　送河間晁寺丞¶
公孫富文墨名字世多知談笑取髙第弦歌當此時<md:KR4d0073_SBCK_016-6b>¶臨
河薪石費近塞繭絲移緩急常愁此看君有所為¶
　　　　暮春¶
春期行晼晚春意賸芳菲曲水應修褉披香未試衣¶雨
<pb:KR4d0073_WYG_016-9b>
花紅半墮烟樹碧相依悵望夢中地王孫底不歸¶
　　　　遊北山¶
攬轡出東城登臨目暫眀烟雲藏古意猿鶴弄秋聲¶客
坐苔紋滑僧眠樾䕃清賞心殊未巳山下日西榮¶
　　　　呉正仲謫官得故人寄蟹以詩謝之余次¶其
　　　　韻¶
越客上荆舠秋風憶把螯故煩分巨跪持用佐清糟¶飲
量寬滄海詩鋒捷孟勞甘飡飽觴詠餘事付鈞陶
<pb:KR4d0073_WYG_016-10a>
　　　　陳師道宰烏程縣<md:KR4d0073_SBCK_016-7a>¶甞聞太丘長徳不負公卿墟墓今千載昆雲亦一城¶本
懐深閉蓄餘論略施行故自有仁政能傳家世聲¶
　　　　冬至¶
都城開博路佳節一陽生喜見兒童色歡傳市井聲¶幽
閒亦聚集珍麗各擕擎却憶他年事關商閉不行¶
　　　　湯泉¶
寒泉詩所詠獨此沸如烝一氣無冬夏諸陽自廢興¶人
<pb:KR4d0073_WYG_016-10b>
游不附火蟲出亦疑冰更憶驪山下歊然雪滿塍¶
　　　　讀鎮南邸報癸未四月作¶
賜詔寬言路登賢壯陛亷相期正在治素定不煩占¶衆
喜䕫龍盛予虞絳灌憸太平詎可致天意慎猜嫌¶
　　　　擬和御製賞花釣魚<md:KR4d0073_SBCK_016-7b>¶雲暖蓬萊日風酣太液春水光承步輦花氣入鈎陳¶伏
檻留清蹕傳觴属從臣霏香連釣餌落葉亂㳺鱗¶鎬飲
恩知厚衢樽賜願均更看追夏諺先此詠逢辰
<pb:KR4d0073_WYG_016-11a>
　　　　和呉沖卿雪霽紫宸朝¶
虎士開閶闔雞人唱九霄雲移銀闕角日轉玉廊腰¶箒
動川收潦靴鳴海上潮舞袍沾宿潤拜笏擁殘飄¶賜飲
人何樂歸嘶馬亦驕低徊但忘食吟咏得逍遥¶
　　　　和呉沖卿集禧齋祠¶
緘封祝辭宻占冩御名真帝坐遥臨物星圗俯映人¶風
含烟外節月㸃霧中茵沈藿升煙逺槐檀取燎新¶羽衣
歸寂寞金鋄立逡巡却想来時路還疑隔一塵
<pb:KR4d0073_WYG_016-11b>
　　　　送周都官通判湖州<md:KR4d0073_SBCK_016-8a>¶綠水烏程地青山顧渚濵酒醪猶美好茶荈正芳新¶聚
泛樽前月分班焙上春仁風已入俗樂事始關身¶橘柚
供南貢楓槐望北宸知君白羽扇歸日未生塵¶
　　　　雙廟(張巡/許逺)¶
兩公天下駿無地與騰驤就死得處所至今猶耿光¶中
原擅兵革昔日㡬侯王此獨身如在誰令國不亡¶北風
吹樹急西日照忩凉志士千年淚泠然落奠觴
<pb:KR4d0073_WYG_016-12a>
　　　　和子瞻同王勝之逰蒋山(并序/)¶
子瞻同王勝之游蒋山有詩余愛其峰多巧障日江¶逺
欲浮天之句因次其韻¶
金陵限南北形埶豈其然椘役六千里陳亡三百年¶江
山空幕府風月自觥船主送悲凉岸妃埋想故蓮<md:KR4d0073_SBCK_016-8b>¶臺傾
鳳乆去城踞虎争偏司馬壖廟域獨龍層塔顛¶森疏五
願木蹇淺一人泉梲杖窮諸嶺籃輿罷半天¶朱門園綠
水碧瓦第青烟墨客真能賦留詩野竹娟
<pb:KR4d0073_WYG_016-12b>
　　　　送鄆州知府宋諫議¶
盛世千齡合宗工四海瞻天心初籲俊雲翼首離潜¶徳
望完圭角儀形壯陛㢘徐鳴蒼玉佩盡校碧牙籖¶綸掖
清光注鑾坡茂渥霑文明誠得主政瘼尚煩砭¶右府參
機務東塗贊景炎廟謨資石畫兵略倚珠鈐¶坐鎮均勞
逸齋居養智恬謳謡喧井邑恵化穆蒼黔¶進律朝章舊
疏恩物議僉通班三殿䆳徙部十城兼¶申甫周之翰龜
䝉魯所詹地靈奎宿照野沃汶河漸¶首路龍旗盛提封
<pb:KR4d0073_WYG_016-13a>
虎節嚴賜衣纒紫艾衛甲綴朱綅<md:KR4d0073_SBCK_016-9a>¶海谷移文省谿堂燕
豆添班春回紺&KR0955;問俗巻彤襜¶舟檝商巖命熊羆渭水
占治装行入覲金鼎重調鹽¶
　　　　見逺亭上王郎中¶
髙亭豁可望朝暮對谿山野色軒楹外霞光几席間¶樹
侵蒼靄没鳥背夕陽還草帶平沙濶烟籠别戍閒¶圃畦
荷氣合田徑燒痕斑樵笛吟晴塢漁㠶出瞑灣¶登臨及
芳節宴喜發朱顔夾砌陳旌旝褰簾進佩環¶觀風南國
<pb:KR4d0073_WYG_016-13b>
最應宿紫宸班康樂詩名舊蕪音詎可攀¶
　
　
　
　
　
　
　臨川文集巻十六

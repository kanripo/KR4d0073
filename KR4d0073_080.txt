# -*- mode: mandoku-view -*-
#+TITLE: 臨川文集
#+DATE: 2015-09-23 10:20:25
#+PROPERTY: JUAN 80

<md:KR4d0073_SBCK_079-9b>¶<md:KR4d0073_SBCK_080-1a>¶
<pb:KR4d0073_WYG_080-1a>
欽定四庫全書
　臨川文集巻八十¶　　　　宋　王安石　撰

　　啓¶
　　　回賀冬啓三¶
　　　回賀正啓三¶
　　　賀文太師啓¶
　　　謝知制誥啓¶
　　　回謝館職啓
<pb:KR4d0073_WYG_080-1b>
　　　知常州上中書啓¶
　　　知常州上監司啓¶
　　　上揚州韓資政啓¶
　　　上郎侍郎啓二¶
　　　上田正言啓<md:KR4d0073_SBCK_080-1b>¶　　　上撫州知州啓¶
　　　謝孫龍圖啓¶
　　　謝王司封啓
<pb:KR4d0073_WYG_080-2a>
　　　謝提刑啓¶
　　　謝夏噩察推啓¶
　　　荅交代張廷訊啓¶
　　　賀致政楊侍讀啓¶
　　　荅桂帥余侍郎啓¶
　　　逺迎宣徽太尉狀¶
　　　上韓太尉先狀¶
　　　荅程公闢議親書
<pb:KR4d0073_WYG_080-2b>
　　　　回賀冬啓三<md:KR4d0073_SBCK_080-2a>¶伏以七始載華三㣲遂著方明主撫辰之盛宜哲人¶膺
祉之多㳟惟儀同太師一代宗工三朝壽俊適履¶新陽
之盛備膺諸福之歸屬以嬰痾阻於稱壽睠睠¶祝頌實
倍等夷¶
　　　　二¶
伏以四序密移一陽來復氣驗管灰之應官書雲物¶之
占伏惟某官佐主以將明之材庇民以平易之政¶踐揚
<pb:KR4d0073_WYG_080-3a>
機要時所具瞻就立功名老方益壯甫臨榖旦¶宜介多
祥邈無薦壽之由第切馳情之極¶
　　　　三¶
伏以陽朋初復圭景寖長惟勲徳之並隆宜福休之¶荐
至某官材高百辟望重三朝收善世之榮名往蕃<md:KR4d0073_SBCK_080-2b>¶王室
暢經邦之逺業復荷天衢延跂台華彌増善頌¶
　　　　回賀正啓三¶
伏以杓回寅位徳盛木行物乘引達之陽朝布始和¶之
<pb:KR4d0073_WYG_080-3b>
令伏惟留守司徒侍中深忠許國令徳在民方榖¶旦之
甫臨宜春祺之協應某方兹居里適阻造門顧¶叙慶之
弗遑在馳誠而曷巳¶
　　　　二¶
伏以杓回寅位徳盛木行品物時亨吉人類長伏惟¶某
官元功致主茂徳宜民烝庻之所詠歌神明之所¶輔相
甫臨榖旦宜介吉祥稱慶未遑鳴謙遽及感銘¶之素敷
叙何殫
<pb:KR4d0073_WYG_080-4a>
　　　　三<md:KR4d0073_SBCK_080-3a>¶肇履歲端始和治本惟國元老荷天純休伏惟某官¶抗
志極高守氣甚約措之事業而盛大發為聞望而¶輝光
暫息价藩佇還宰席瞻馳頌願倍百等夷¶
　　　　賀文太師啓¶
伏以歳旦更始物得以生當命相布徳之時乃使民¶觀
象之月伏惟致政儀同太師王纉之事天降之才¶冕服
命圭極上公之貴號神旗豹尾總全魏之嘉師¶宜獲相
<pb:KR4d0073_WYG_080-4b>
於明靈以時膺於戩榖某限以病居在逺慶¶賀無階同
善頌於輿人以自輸於微志¶
　　　　謝知制誥啓¶
據非其稱慙甚於榮切以通㑹朝之籍於禁中出誥¶命
之書於天下自昔必求乎良士方今尤謂之美官<md:KR4d0073_SBCK_080-3b>¶非夫
能道先王之言及通當世之務文章足以潤色¶知術足
以討論一有誤居必乖衆論某素出貧賤偶¶遭明盛讀
書雖勤未免是古之累更事雖乆終無適¶時之才製作
<pb:KR4d0073_WYG_080-5a>
淹遲而不工思慮短淺而不敏有此一¶物自足窮於多
士之時兼是四端豈宜辱於邇臣之¶列此蓋伏遇某官
以忠純翼戴以寛大甄收謂其引¶分而無求儻或負能
而有待因加奬借使得超踰蓋¶大公之賜所加唯至誠
之報為稱敢不内盡致身之¶徳庶以上同許國之心¶
　　　　回謝館職啓¶
奉膺明詔綜理秘文凡與交游舉同慶慰惟館閣圖¶書
之府實朝廷俊乂之林或起賢良進士之高科或<md:KR4d0073_SBCK_080-4a>¶出公
<pb:KR4d0073_WYG_080-5b>
卿大臣之列薦因循流弊稍容濫進於平時選¶用校讎
多得真才於近歲蓋為其謨謀之巳審故不¶必課試而
後知某官以甚高之資加至美之行服異¶能於大衆蓋
巳千人積素望於明時固非一日鉅工¶所以極論而無
避先帝所以特用而不疑雖列職書¶林於償未塞然奮
功朝路其進可量未獲造門先承¶枉駕私懐感恧豈易
敷言¶
　　　　知常州上中書啓
<pb:KR4d0073_WYG_080-6a>
將母之求屢關於聽覽長民之寄終累於陶鎔勢則¶便
安心焉震悸蓋聞抱關擊柝所以待士之為貧直¶鏄䝉
鏐所以處人之有疾其志卑者其獲少其能薄¶者其任
輕自非審分以取容則必近刑而速謗如某<md:KR4d0073_SBCK_080-4b>¶者湮淪素
業邀㑹時恩備官牧人既以貧而擇利奉¶使畿縣又以
疾而告勞甚矣能薄而志卑宜乎任輕¶而獲少尚䝉優
詔猥備方州自惟缺然何以稱此兹¶蓋伏遇某官上同
一徳而以寛裕處心旁燭萬情而¶以平均待物遂令疎
<pb:KR4d0073_WYG_080-6b>
賤亦至叨逾永惟憂國之所存¶獨可勤民而上副顧今
州部巳逺朝廷田疇多荒守¶將數易教條之約束人無
適從簿書之因緣吏有以¶肆惟是妄庸之舊當兹凋瘵
之餘自非上䝉寵靈少¶假歳月則牧羊弗息彼將何望
於少休畫土復墁此¶亦無逃於大譴更期元造終賜曲
成¶
　　　　知常州上監司啓¶
䝉恩寛裕得郡便安諏日造官以身受察竊念某鄙<md:KR4d0073_SBCK_080-5a>¶陋
<pb:KR4d0073_WYG_080-7a>
之質拙疎於時聞先子之緒餘慕古人之名節黽¶勉仕
宦聊盡為貧之謀苟簡歲時亦預在庭之數來¶佐羣牧
甫更二年數求州符就更畿縣顧神明之罷¶耗當事役
之浩穰慙非其宜辭得所欲遂以一身之¶賤猥分千里
之憂荷覆露之生成出雋賢之撫按竊¶惟幸㑹良用震
驚惟此陋邦近更數守吏卒困將迎¶之密里閭苦聽斷
之煩自非函容少賜優假緩日月¶之效使教條之頒則
何以上稱督臨下寛彫瘵伏惟¶某官逢亨嘉之㑹奮將
<pb:KR4d0073_WYG_080-7b>
明之材簡在清𠂻乆於煩使¶體愛養元元之意樂扶持
斷斷之能庶幾始終得出¶芘頼未期望履尤切馳情願
順節宣以需褒寵¶
　　　　上揚州韓資政啓<md:KR4d0073_SBCK_080-5b>¶某受才素卑趨世尤拙冒干從事之選積有敗官之¶憂
汔由恩臨得以理去違離大斾留止近邦惟徳之¶依無
時以懈整僕夫之駕方爾就途拜使者於庭遽¶然承教
未忘故吏之賤加賜上樽之餘望不素然報¶將安所念
<pb:KR4d0073_WYG_080-8a>
當逺適顧獨長懐行願高明之才還處機¶要坐令衰廢
之俗復觀太平伏惟為上自頥副人所¶望¶
　　　　上郎侍郎啓二¶
伏䝉過采浮議使承乏官借寵則榮循涯而懼願留¶平
聽得究下情頑疏之人滯固於事席先子之緒業¶玷太
常之寺名備位於兹歴年無狀安全者幸廢去¶乃宜何
言誤知欲觀頌試審處私計追惟舊聞不越<md:KR4d0073_SBCK_080-6a>¶俎以代庖
蓋言有守未操刀而使割可必無傷輙敢¶用是固辭誠
<pb:KR4d0073_WYG_080-8b>
願易而他使依違王事雖名理之未安¶妄冒人知亦生
平之不欲高明在上悃愊發中臨啓¶怔忪果於得請¶
　　　　二¶
某備官有守望履無階職是簿書之憂缺然竿牘之¶獻
顧惟薄陋最荷庇存實頼盛恩之臨不誅苛禮之¶廢惟
春且暮於氣巳暄伏惟養福有經衛生無恙伏¶惟某官
望隆先進徳茂老成言歸典刑動應的表早¶收功於要
路晚得謝於明時貴而能貧恬以養智為¶時所嚮於義
<pb:KR4d0073_WYG_080-9a>
可師伏惟順序節宣慰人祈望¶
　　　　上田正言啓<md:KR4d0073_SBCK_080-6b>¶謝去賔廷歸安子舎逮今旋月惟日想風㑹稽攷之¶相
仍顧幐書而不暇伏況賢哲異禀神明與休起居¶安恬
福履膍厚恭以某官剛絜不倚沈深内明逢時¶以征取
位如拾朝所恃頼士相据依矧惟甚盛之才¶實在可言
之職廟謀中失物議否臧有足敷陳諒無¶回隱仰禆大
政取顯官聨四靣所瞻一心以徯某早¶煩教育晩出薦
<pb:KR4d0073_WYG_080-9b>
延方兹辦裝不日臨職趣馳之地固¶未有涯芘頼之心
尚安所適¶
　　　　上撫州知州啓(代人/作)¶
講聞風聲積有時序刺史之天所芘先人之樹固存¶仰
高之心惟日為歲顧賤官之有守通私謁之無階¶恭惟
班宣有條保養多福伏以某官學周事變行應<md:KR4d0073_SBCK_080-7a>¶表儀比
以將明之才遂當寛博之選一麾坐府猶屈¶於逺圖三
節造庭宜膺於顯數伏惟為國自愛副人¶所瞻
<pb:KR4d0073_WYG_080-10a>
　　　　謝孫龍圖啓¶
伏念某蕞爾之材儻然而仕進有官謗未嘗不(闕/)¶𨓆無
私田何以自處苟安朴野之分無意賢達之遊矧¶勢位
之嚴尊加功名之儁偉天子之所倚重士人¶之所取平
敢干冐進之誅自廢退藏之守過䝉收引¶親賜撫臨因
使下材得聞餘教蓋忘千乘以友賤貧¶之士先匹夫而
輕貴富之身在古巳希豈今宜有顧¶無報稱私用震驚
比聞治舟既祖取道恨造門之獨¶後慚追路之不遑尚
<pb:KR4d0073_WYG_080-10b>
幸仁明儻存哀恕縻身於此望<md:KR4d0073_SBCK_080-7b>¶履何階順變于時養安
以節¶
　　　　謝王司封啓¶
伏念某孤窮之人少失所恃雖勉心竭力求以合於¶古
人而固陋顓䝉動輒乖於時變以此而遊於世未¶嘗見
恕於人而自趨走下風習聞餘教慰藉之禮稱¶揚之私
忤嚴顔而不加犯上之誅拂盛指而更以首¶公為是書
辭報荅騎從見臨不以先進略後生不以¶上官卑下吏
<pb:KR4d0073_WYG_080-11a>
以至其去重煩送將又賙其行使不留¶滯爰初就道甫
爾踰旬乖離雖新感仰殊甚伏惟順¶節自壽副人所瞻¶
　　　　謝提刑啓¶
叨備一官甫更三歲不時罷廢實頼全安遭㑹使車<md:KR4d0073_SBCK_080-8a>¶按
臨州部頗望風而震恐將投劾以去歸敢圖高明¶見遇
優過載䘖盛徳尤激下情乖離尚新企仰殊甚¶茂惟賢
儁善迓福祥固有神明隂來輔相襃陞之寵¶倚立以須
伏惟為上自頥副人所望
<pb:KR4d0073_WYG_080-11b>
　　　　謝夏噩察推啓¶
伏審某官䇿足盛時收名異等以財自稱為議所歸¶時
惟私幸之多代有同升之義惟當造請勢未暇遑¶敢圖
高明不自重貴親存敝館申貺華牋窺觀以思¶懼恐且
媿咸池無頼於海鳥章甫不加乎越人夫何¶謙辭乃爾
虛辱方且揆日以時造門¶
　　　　荅交代張廷訊啓¶
某受才無它竊邑於此更書始下巳傾自附之誠賜<md:KR4d0073_SBCK_080-8b>¶問
<pb:KR4d0073_WYG_080-12a>
撫臨重荷相存之意維兹地所邈在海濵方條教¶之未
孚得仁賢而復治恭以某人天材粹美地勢高¶華生逢
盛時進取顯仕分一雷之土雖屈逺圖撫千¶室之弦坐
期美政趨承在近企仰居深¶
　　　　賀致政楊侍讀啓¶
伏審得謝中楹戒歸下國孔戣致仕議臣雖願其留¶疏
廣乞身觀者固榮其去丁時翕赩取道阻長繫盛¶徳之
可師宜明神之實相茂惟興止休有福祥伏惟¶某官逢
<pb:KR4d0073_WYG_080-12b>
辰清明取位通顯義勇不挫忠精無疵登備¶諌工嘗巳
告嘉猷于后奉將使節則以下膏澤於民¶儀儀㑹朝凛
凛侍從功名之美既耀於將來智略之¶閎猶嗟於不試
引年去位循禮得中唯其養恬有以<md:KR4d0073_SBCK_080-9a>¶鎮薄某望塵非數
見器則深竊冒上官之大知唯所¶不欲推揚後進之美
意云何敢忘備位於兹仰高無¶止¶
　　　　荅桂帥余侍郎啓(安道/)¶
受才無狀馳義有年矧以先人是為雅故夫何竿牘¶之
<pb:KR4d0073_WYG_080-13a>
問乃後門䦨之厮誠以賢否之分殊而又卑尊之¶勢隔
恭惟某官以挺生輔世以簡僚帥邊戒滑夏之¶近憂興
保民之長利有紀之政當謹後世之傳無能¶之詞敢虛
逺人之屬過䝉收引先賜拊循丹青甚㣲¶本累玉瑩之
粹土木至陋猥承綈繡之華莫副推揚¶徒知感服念當
拜賜宜在至前冀歸節於本朝得望¶塵於末路私懐未
果善禱良深<md:KR4d0073_SBCK_080-9b>¶　　　　逺迎宣徽太尉狀
<pb:KR4d0073_WYG_080-13b>
伏審某官逺驅台斾甫次國都朝論具依上心虛佇¶某
阻於官制莫遂郊迎冀趨命之弗遲副瞻風而巳¶乆謹
奉狀攀迎¶
　　　　先狀上韓太尉(魏公/)¶
昔者幸以鄙身託於盛府無薄才以參籌筴之用有¶疏
節以累含容之寛乆而再惟滋以自愧伏惟某官¶憂國
愛君之操仁民恤物之方賔禮賢豪包收疵賤¶蓋嘗沭
浴於餘澤而且歌舞於下風孰云去離遂自¶疏斥徒以
<pb:KR4d0073_WYG_080-14a>
地殊南北勢隔卑尊小夫竿牘之勤不足¶自效莫府文
書之衆或以為煩方隨傳車得望歩履¶固願階緣於疇
昔因得鑚仰於緒餘敢圖高明先賜<md:KR4d0073_SBCK_080-10a>¶勞來貴以下賤不
矜其行之疵賢而容愚不誅其禮¶之曠夫惟昔之有道
皆慎所以與人欲示其自養之¶汚隆必觀其所遇之能
否深慙固陋有玷奬成將次¶郊關即趨牆屏其為感喜
豈易談言¶
　　　　荅程公闢議親書
<pb:KR4d0073_WYG_080-14b>
某啓言念某跂通徳之門馳誠數仞叙宜家之慶拜¶貺
尺書伏承賢郎推官蘭砌傳芳鯉庭禀訓辱好逑¶之首
逮見乆要之彌敦鴻儀之復問敢稽鵲喜之叶¶占既吉
眷惟姪女未習婦功交秦晉之歡仰從嘉命¶望金張之
館俯愧衰宗榮幸所兼敷陳疇悉謹奉狀¶謝伏惟照察
謹狀<md:KR4d0073_SBCK_080-10b>¶　
　臨川文集巻八十

# -*- mode: mandoku-view -*-
#+TITLE: 臨川文集
#+DATE: 2015-09-23 10:20:26
#+PROPERTY: JUAN 90

<md:KR4d0073_SBCK_089-12b>¶<md:KR4d0073_SBCK_090-1a>¶
<pb:KR4d0073_WYG_090-1a>
欽定四庫全書
　臨川文集巻九十¶　　　　宋　王安石　撰
　　行狀¶
　　　尚書兵部員

外郎知制誥謝公行狀¶
　　　彰武軍節度使侍中曹穆公行狀¶
　　　魯國公贈太尉中書令王公行狀¶
　　墓表¶
　　　寳文閣待制常公墓表
<pb:KR4d0073_WYG_090-1b>
　　　太常博士鄭君墓表¶
　　　貴池主簿沈君墓表¶
　　　建昌王君墓表¶
　　　處士征君墓表¶
　　　鄱陽李夫人墓表<md:KR4d0073_SBCK_090-1b>¶　　　外祖母黄夫人墓表¶
　　　韶州翁源縣令楊府君墓表¶
　　　　尚書兵部員外郎知制誥謝公行狀
<pb:KR4d0073_WYG_090-2a>
公諱絳字希深其先陳郡陽夏人以試祕書省校書¶郎
起家中進士甲科守太常寺奉禮郎七遷至尚書¶兵部
員外郎以卒嘗知汝之潁隂縣校理祕書直集¶賢院通
判常州河南府為開封府三司度支判官與¶修真宗史
知制誥判吏部流内銓最後以請知鄧¶州遂葬扵鄧年
四十六其卒以寳元二年公以文章¶貴朝廷蔵扵家凡
八十巻其制誥世所謂常楊元白¶不足多也而又有政
事材遇事尤劇尤若簡而有餘¶所至輙大興學舍荘懿
<pb:KR4d0073_WYG_090-2b>
明肅太后起二陵扵河南不<md:KR4d0073_SBCK_090-2a>¶取一物扵民而足皆公力
也後河南聞公喪有出涕¶者諸生至今祠公像扵學鄧
州有僧某誘民男女數¶百人以昏夜聚為妖積六七年
不發公至立殺其首¶㢮其餘不問又欲破美陽堰廢職
田復召信臣故渠¶以水與民而罷其嵗役以卒故不就
扵吏部所施置¶為後法其在朝大事或諫小事或以其
職言郭皇后¶失位稱詩白華以諷争者貶公又救之嘗
上書論四¶民失業獻大寳箴議昭武皇帝不宜配上帝
<pb:KR4d0073_WYG_090-3a>
請罷内¶作諸竒巧因災異推天所以譴告之意言時政
又論¶方士不宜入宫請追所賜詔又以為詔令不宜偏
出¶數易請繇中書宻院然後下其所嘗言甚衆不可悉¶
數及知制誥自以其近臣上一有所不聞其責今豫<md:KR4d0073_SBCK_090-2b>¶我
愈慷慨欲以論諫為巳事故其葬也廬陵歐陽公¶銘其
墓尤嘆其不夀用不極其材云卒之日歐陽公¶入哭其
堂椸無新衣出視其家庫無餘財盖食者數¶十人三従
孤弟妹皆在而治衣櫛纔二婢平居寛然¶貌不自持至
<pb:KR4d0073_WYG_090-3b>
其敢言自守矯然壮者也謝氏本姓任¶自受氏至漢魏
無顯者而盛扵晋宋之間至公再世¶有名爵扵朝而四
人皆以材稱扵世先人與公皆祥¶符八年進士而公子
景初等以厯官行事來曰願有¶述也将獻之太史謹撰
次如右謹狀¶
　　　　彰武軍節度使侍中曹穆公行状¶
公諱瑋字寳臣真定府靈夀縣人少以䕃為天平&KR1061;¶寧
二軍牙内都虞候至道中李繼遷盜據河西銀夏<md:KR4d0073_SBCK_090-3a>¶等州
<pb:KR4d0073_WYG_090-4a>
後又撃諸部并其衆李繼隆范廷召等數出無¶功而朝
廷終棄靈武繼遷遂强屢入邊州為冦當是¶時公為東
頭供奉官閤門祗候年十九太宗問大¶臣誰可使當繼
遷者武恵王以公應詔太宗以知¶渭州而欲除諸司使
以遣之武恵王為公固讓乃以¶本官知渭州真宗即位
改内殿崇班閤門通事舍¶人西上閤門副使移知鎮戎
軍當是時繼遷虐使其¶衆人多怨者公即移書言朝廷
恩信撫納之厚以動¶之𦍑人得書往徃感泣扵是康奴
<pb:KR4d0073_WYG_090-4b>
諸族皆内附咸平¶六年繼遷死其子徳明求保塞公上
書言繼遷擅中¶國要害地終身旅拒使謀臣狼顧而憂
方其國危子¶弱不即捕滅後更盛强無以息民當是時
朝廷欲以<md:KR4d0073_SBCK_090-3b>¶恩致徳明寝其書不用而河西大族延家妙
等遂拔¶其部人來歸諸将猶豫未知所以應公曰徳明
野心¶去就尚疑今不急折其羽翮而長養就之其飛必
矣¶即自将騎士入天都山取之内徙徳明由此遂弱而¶
至死不敢窺邊大中祥符元年召還除西上閤門使¶邠
<pb:KR4d0073_WYG_090-5a>
寧環慶路兵馬都鈐轄兼知邠州東封遷東上閤¶門使
髙州刺史再移真定府定州路都鈐轄已而又¶以為涇
原路都鈐轄兼知渭州公乃圖涇原環慶兩¶路山川城
郭戰守之要以獻真宗留其一樞宻院¶而以其一付本
路使諸将出兵皆按圖議事祀汾隂遷¶四方館使初章
埋驕扵武延鹹泊撥臧掘强扵平凉¶公皆誅之而汧渭
之間遂無一𦍑犯塞八年遷英州<md:KR4d0073_SBCK_090-4a>¶團練使知秦州秦西
南𦍑唃厮囉宗哥立遵始大遵¶獻方物求稱賛普公上
<pb:KR4d0073_WYG_090-5b>
書言𦍑人無厭足其求必輕¶中國大臣方疑其事㑹得
公書遂不許而猶以為保¶順軍節度使公曰我狃遵矣
又将為冦吾治兵以俟¶爾遵使其舅賞様丹招熟户郭
厮敦為鄊導公即誘¶様丹捕厮敦而許以一州様丹終
殺厮敦公遂奏以¶為潁州刺史而様丹亦舉南市城以
獻先是張吉知¶秦州生事孰户多去為遵耳目及公誅
様丹即皆惶¶恐避逃公許之入贖自首還故地而至者
數千人後¶遂帖服皆為用至明年囉遵果悉衆號十萬
<pb:KR4d0073_WYG_090-6a>
寇三都¶公帥三將破之追北至沙州所俘斬以萬計事
聞除¶客省使康州防禦使其後又破滅馬波叱臘鬼留
等<md:KR4d0073_SBCK_090-4b>¶諸𦍑囉遵遂以窮孤逃入磧中而公斥境隴上置弓¶
門威逺凢十寨自是秦人無事矣天禧三年召還除¶華
州觀察使以西人之恃公也復以為鄜延路馬歩¶軍都
部署四年遂除宣徽北院使鎮國軍節度觀察¶留後簽
署樞宻院事丁晋公用事稍除不附已者既¶貶冦萊公
即指公為黨改宣徽南院使出為環慶路¶都署又降容
<pb:KR4d0073_WYG_090-6b>
州觀察使知萊州晋公貶乃以公為華¶州觀察使知青
州天聖三年除彰化軍節度觀察留¶後知天雄軍又移
知永興軍而詔使来朝至則除昭¶武軍節度使而復還
之天聖五年以疾病求知孟州¶得之㑹言事者以公宿
将有威名不當置之閒處乃¶以為真定路馬歩軍都部
署知定州七年換彰武軍<md:KR4d0073_SBCK_090-5a>¶節度使八年正月薨扵位年
五十八皇帝為罷朝¶兩日贈侍中諡曰武穆公為将㡬
四十年用兵未嘗¶敗衂尤有功扵西方舊𦍑殺中國人
<pb:KR4d0073_WYG_090-7a>
得以羊馬贖死¶如𦍑法公以謂如此非所以尊中國而愛
吾人奏請不¶許其贖又請補内附𦍑百族以為上軍主
假以勲階¶爵秩如王官至今皆為成法陜西嵗取邉人
為弓箭¶手而無所給公以塞上廢地募人為之若干畆
出一¶卒若干畆出一馬至其重斂發兵戍守至今邊賴
以¶實所募皆為精兵在渭州取隴外籠干川築城置兵¶
以守曰後當有用此者及李元昊叛兵數出卒以籠¶干
川為徳順将軍而自隴以西公所措置人悉以為¶便也
<pb:KR4d0073_WYG_090-7b>
自三都之戰威震四海唃厮囉聞公姓名即以<md:KR4d0073_SBCK_090-5b>¶手加顙
在天雄契丹使過魏地輙隂勒其従人無得¶髙語疾驅
至多憚公不敢仰視契丹既請盟真宗¶扵兵事尤重慎
即有邉手詔詰難至十餘反而公每¶守一議終無以奪
真宗後愈聽信有論邊事者往¶往宻以付公可否好讀
書所如必載書數兩兼通春¶秋公羊穀梁左氏傳而尤
熟扵左氏始娶潘氏馮翊¶郡夫人忠武軍節度使同中
書門下平章事韓國公¶美之子後娶沈氏安國太夫人
<pb:KR4d0073_WYG_090-8a>
故相左㒒射倫之孫¶光禄少卿繼宗之子子男四人僖
禮賔使知儀州當¶元昊叛時以策說大将不能用反罪
之遷韶州以死¶倚終内殿崇班俁供備庫副使拒元昊
扵瓦亭戰死¶贈寜州刺史倩右侍禁一女子適四方館
使榮州刺<md:KR4d0073_SBCK_090-6a>¶史王徳基孫五人諒諷東頭供奉官誼右侍
禁閤門¶祗候諝三班奉職諮右班殿直¶
　　　　魯國公贈太尉中書令王公行狀¶
公諱徳用字元輔其先真定人也世以財雄北邊而¶蒋
<pb:KR4d0073_WYG_090-8b>
公邢公皆倜儻喜赴人急嵗飢所活以千計武康¶公當
太宗時貴寵任事以殿前都指揮使受遺詔¶輔真宗𦵏
其先公河南宻縣縣後分屬鄭州管城¶故今為管城人
焉公先䘮其母韓國夫人朱氏事繼¶母魯國太夫人張
氏以孝聞至道二年太宗五路¶出師以討李繼遷之叛
而武康公出夏州當是時公¶為西頭供奉官而在武康
之側年十七自護兵當前¶所俘斬及得馬羊功為多及
歸公又請殿将至隘公<md:KR4d0073_SBCK_090-6b>¶以為歸之至隘而争先必亂亂
<pb:KR4d0073_WYG_090-9a>
而繼遷薄我必敗扵¶是又請以所䕶兵馳前至隘而陣
武康為公令扵軍¶曰至陣而亂行者斬公亦令曰至吾
陣而亂行者吾¶亦如公令至陣士卒帖然以此行而武
康公亦為之¶按轡繼遷兵相随屬左右望公莫敢近扵
是武康公¶嘆曰王氏有兒矣及論功武康公曰吾為大
将不可¶使子弟與諸将分功絀公不列三年遷東頭供
奉官¶咸平二年遷内殿崇班三年換御前忠佐馬軍副
都¶頭景徳二年為馬軍都頭大中祥符元年為邢洺磁
<pb:KR4d0073_WYG_090-9b>
相廵檢提舉捉賊男子張鴻覇聚黨界中為盗朝廷¶以
名捕久之不得公以氊車載壮士偽服為婦人誘¶之扵
野扵是鴻覇與其黨三十二人皆得朝廷以為<md:KR4d0073_SBCK_090-7a>¶能移陜
西東路提舉捉賊自陜以東為盗者聞公擒¶鴻覇事皆
惴恐逃去五年為環慶路指揮使奏事上¶前忤㫖責授
鄆州馬歩軍都指揮使是嵗武康公薨¶天子命公乘驛
䕶䘮歸京師已而還其舊職七年遷¶散虞候㪚都頭八
年遷散員内殿直都虞候天禧四¶年為殿前左班都虞
<pb:KR4d0073_WYG_090-10a>
候栁州刺史乾興元年為捧日¶左廂都指揮使英州團
練使天聖三年改博州團練¶使知康信軍城壊公使禁
軍為築築者久之而無敢¶竊言望公使巳以非其事者
城成天子賜書奨諭¶五年移冀州兼馬歩軍都部署是
嵗除康州防禦使¶龍神衛四廂都指揮使又除捧日四
廂都指揮使六¶年除侍衛親軍歩軍都虞候歸就職又
除環慶路副<md:KR4d0073_SBCK_090-7b>¶都部署不行八年除并代州馬歩軍副都
部署又除¶殿前都虞候十年除桂州觀察使侍衛親軍
<pb:KR4d0073_WYG_090-10b>
歩軍副¶都指揮使權馬軍都指揮使諸将皆遷與士之
請馬¶者皆不求有司而得故事取糞錢扵軍以給公使
自¶公始罷之使各置庫以待其軍用明道元年除福州¶
觀察使軍人挾内詔求為軍吏公争曰軍人敢挾詔¶以
干軍制後不可復治且軍吏不可使求而得得則¶軍人
必大受其侵明肅太后固使與之公固不奉詔¶已而太
后亦寤卒聼公及太后崩有司請衛士皆坐¶甲公又不
奉詔曰故事無為太后䘮坐甲也扵是¶天子心賢公以
<pb:KR4d0073_WYG_090-11a>
為可用及閲太后宫得争軍吏事遂¶以公檢校太保簽
署樞宻院事公固辭武人不學不<md:KR4d0073_SBCK_090-8a>¶足以當大任天子使
中貴人趣公入院公扵朝廷¶臨義慷慨言無所顧計至
扵親戚故舊待之亦皆當¶理而有恩故人為人求官扵
公公問其得謝幾何故¶人辭窮以實對公亦不拒也歸
而使家人以銀與之¶曰爾所求者在此矣官非吾有不
可得居頃之除樞¶宻副使三年除明州奉國軍節度觀
察留後同知樞¶宻院事四年除安徳軍節度使五年檢
<pb:KR4d0073_WYG_090-11b>
校太尉充宣¶徽南院使寳元元年李元昊叛公嘗請将
以扞邊¶天子不許曰吾以公謀可也卒所以鎮撫扞治
者亦¶多公計策始人或以公威名聞天下而状貌竒偉
疑¶非人臣之相御史中丞孔道輔因以為人言如此公¶
不宜典機宻在上左右天子不得已以公為武寧<md:KR4d0073_SBCK_090-8b>¶軍節
度使徐州大都督府長史赴本鎮賜手詔慰遣¶而言者
皆尚論公未止也又以公為右千牛衛上将¶軍知随州
人為公懼恬然唯不接賔客而已移曹州¶或聞孔道輔
<pb:KR4d0073_WYG_090-12a>
死以告曰是嘗害公者今死矣公愀然¶曰孔中丞豈害
某者乎彼其心所以事君當如此也¶惜乎朝廷無一忠
臣言者服公以謂有徳而終身自¶愧其言曺人喜鬬多
盜他日獄未嘗空也公在曺嘗¶無一人囚者數矣慶歴
二年除檢校司空保静軍節¶度使天子以手詔賜公曰
賜卿重地勉視事毋以¶人言為憂有傷卿者朕不聽契
丹使劉六符過澶州¶喜曰六符聞公久矣遇扵此豈非
幸也今此州嵗大¶熟豈非公仁政之効也公謝曰明天
<pb:KR4d0073_WYG_090-12b>
子在上固常<md:KR4d0073_SBCK_090-9a>¶多豐年此豈吾力也今朝廷多賢士大夫
可畏者吾¶老矣備位扵此不足以累公稱數是嵗移真
定府等¶路駐泊馬歩軍都部署求奏事京師天子使中
貴¶人諭公入覲除宣徽南院使判成徳軍固辭不得未¶
行以契丹使使求周世宗所取三闗故地聚兵幽薊¶為
若侵邊者乃移公判定州兼三路都部署聽以便¶宜従
事而以楊崇勲知成徳軍崇勲使客問公所以¶戰公曰
吾患不仁不患不威患不知不患無功盖見¶敵而後勝
<pb:KR4d0073_WYG_090-13a>
可制吾所戰豈可以豫言也公至定州則¶明賞罰以教
戰契丹使人來覘或以告勸公執殺公¶置之不問曰吾
視士卒皆樂戰可用矣使彼得歸以¶告其主是伏人之
兵以不戰也明日大閱扵郊公提<md:KR4d0073_SBCK_090-9b>¶桴鼓誓師進退坐作
終日不戮一人而畢乃下令具¶糗糧聽鼓扵中軍将盡
以汝行唯吾其所鄊契丹聞¶之震恐巳而天子宻詔問
公方畧公上書論近世¶用兵之失與今所以料敵制勝
之方甚備㑹兵罷徙¶公知陳州過都天子使中貴人勞
<pb:KR4d0073_WYG_090-13b>
賜問公欲見否¶公辭謝備邊無功幸䝉上恩赦誅徙内
郡非有公¶事當對者不敢見三年移孟州召還署宣徽
院事已¶而出判相州六年除同中書門下平章事判澶
州七¶年移鄭州封祁國公八年還除㑹靈觀使又除檢
校太¶師判鄭州過都天子召見慰勞皇祐二年除集慶¶
軍節度使進封冀國公三年以年老求致仕詔以太¶子
太師致仕大朝㑹綴中書門下班公威名雖老矣<md:KR4d0073_SBCK_090-10a>¶尚為
四夷所憚而天子亦賢公以為可屬大事也¶四年復强
<pb:KR4d0073_WYG_090-14a>
起公以為河陽三城節度使同中書門下¶平章事判鄭
州六年遂以為樞宻使契丹使至公伴¶射使曰南朝以
公使樞宻而相富公可謂得人矣¶天子聞之賜公御弓
一矢五十以寵焉嘉祐九年進¶封魯國公以年老求去
位至六七天子為之不得¶已猶以為忠武軍節度使景
靈宫使又以為同羣牧¶制置使有詔五日一㑹朝給扶
者以一子若孫一人是¶嵗公年七十八矣明年二月辛
未公以疾薨天子¶至其第為之罷朝一日又為之素服
<pb:KR4d0073_WYG_090-14b>
發哀苑中而以¶太尉中書令告其第又賜以黄金水銀
龍腦等物出¶内人撫其諸子公忠實樂易與人不疑不
詰小過望<md:KR4d0073_SBCK_090-10b>¶之毅然有不可犯之色及就之温如也平生
少玩好¶不以名位驕人而所得禄賜多施之親黨善治
軍旅¶寛仁愛士卒士卒樂為之盡與士大夫逰士大夫
亦¶多服其度以為莫能窺也夫人宋氏武勝軍節度使¶
延渥之女也累封安定郡夫人先公卒後以子追封¶榮
國夫人孝慈恭儉有助扵公男子咸熈東頭供奉¶官早
<pb:KR4d0073_WYG_090-15a>
卒以子故累贈至右千牛衛将軍次咸融西京¶左蔵庫
使果州團練使次咸庶内殿崇班早卒次咸¶英供備庫
副使次咸康内殿承制女四人長嫁尚書¶駕部郎中張
叔詹其次嫁太常博士程嗣恭國子博¶士寇諲皆早卒
孫七人澤淵皆内殿崇班閤門祗候¶淑左侍禁淇左班
殿直潭右班殿直沅瀛左侍禁温<md:KR4d0073_SBCK_090-11a>¶未仕淑淇皆早卒曾
孫二人任左侍禁价未仕公子¶卜以五月甲申𦵏管城
之先塋而國夫人祔謹具公¶厯官行事状請牒考功太
<pb:KR4d0073_WYG_090-15b>
常議諡并史館¶
　　　寳文閣待制常公墓表¶
右正言寳文閣待制特贈右諫議大夫汝隂常公以¶熈
寧十年二月已酉卒以五月壬申𦵏臨川王某誌¶其墓
曰公學不期言也正其行而已行不期聞也信¶其義而
巳所不取也可使貪者矜焉而非彫斵以為¶廉所不為
也可使弱者立焉而非矯抗以為勇官之¶而不事召之
而不赴或曰必退者也終此而已矣及¶為今天子所禮
<pb:KR4d0073_WYG_090-16a>
則出而應焉扵是天子恱其至虚¶已而問焉使莅諫職
以觀其廸巳也使董學政以觀<md:KR4d0073_SBCK_090-11b>¶其造士也公所言乎上
者無傳然皆知其忠而不阿¶所施乎下者無助然皆見
其正而不苟詩曰胡不萬¶年惜乎既病而歸死也自周
道隐觀學者所取舍大¶抵時所好也違俗而適已獨行
而特起嗚呼公賢逺¶矣傳載公久莫如以石石可磨也
亦可泐也謂公且¶朽不可得也¶
　　　　太常博士鄭君墓表
<pb:KR4d0073_WYG_090-16b>
徳安鄭湜書其父太常博士諱詒字正臣之行治伐¶閱
世次因其妹婿廣陵朱介之以來請曰鄭氏故家¶滎陽
有善果者卒扵唐江州刺史而子孫為徳安人¶自善果
至胵七世生裔為樂清縣令君之大父也裔¶生柬君之
父也以詩書教授鄉里而終不仕君以景<md:KR4d0073_SBCK_090-12a>¶祐四年進士
為洪州都昌縣主簿扵是令老矣事皆¶決扵君而都昌
至今稱以為能又為廬州合淝縣尉¶盜發輙得故其後
無敢為盜者又為同州朝邑縣令¶當陕西兵事起案簿
<pb:KR4d0073_WYG_090-17a>
書度民力所堪以均賦役而人¶不困又掌集慶軍書記
嵗旱轉運使不欲除民租以¶屬其守而使君出視君以
實除民租如法又遷祕書¶省著作佐郎知南康軍南康
縣移知梧州方是時儂¶智髙為亂吏多避匿即不往君
獨亟往治城壍集吏¶民以守而州無事經畧使舉君以
知賔州再遷至太¶常博士而歸為陵䑓令召見言事稱
旨賜緋衣銀魚¶未赴以嘉祐三年三月二十四日卒年
六十君前夫¶人張氏後夫人吳氏子男三人其長則湜
<pb:KR4d0073_WYG_090-17b>
也次㳂次<md:KR4d0073_SBCK_090-12b>¶深女四人其三人巳嫁矣董振何贄朱介之
其婿也¶君為人孝友諒直得人一善若已出能振窮急
而自¶養尤儉約自賔州歸所齎無南方一物其平生所
為¶如此今既以某年某月某日葬君徳安之永泰鄉谷¶
歩里而未有以碣諸墓也敢因介之以告介之扵余¶為
外姻而其妻能道君之實将懼泯沒而無聞數涕¶泣屬
其夫求得余之一言以表之墓上盖余嘗奉使¶江東泝
九江上廬山愛其山川而問其州人士大夫¶之賢而可
<pb:KR4d0073_WYG_090-18a>
與㳺者莫能言也今湜能言其父之賢如¶此問其州人
之㳺仕扵此者乃以為良然嗟乎鄭君¶誠如此豈特一
鄉之善士歟而其子男與女子又能¶如此故為序次其
說使表之墓上<md:KR4d0073_SBCK_090-13a>¶　　　　貴池主簿沈君墓表¶
予先君女子三人其季嫁沈子也他日有問予先君¶之
壻而予告以沈子其知沈子之家者必曰是其父¶能文
學他日従沈子扵銅陵而逰觀其縣縣人得沈¶子必曰
<pb:KR4d0073_WYG_090-18b>
是其父能政事已而予求其父所為書扵沈¶子沈子曰
先君卒扵逆旅其書悉為人取去無在者¶又問其政事
曰吾嘗聞扵祖母矣先君為池州貴池¶縣主簿令不能
而縣大治者先君之力也嘗攝銅陵¶縣事縣人有兄弟
争財者先君能為辨其曲直而卒¶使之感寤讓財相與
同居其去也兩縣人追送涕泣¶逺焉而後去其施設之
方則吾不得其詳也沈子遂¶言曰先君事生嚴䘮死哀
自族人至扵婚友無所不<md:KR4d0073_SBCK_090-13b>¶盡其心終身好書未嘗一日
<pb:KR4d0073_WYG_090-19a>
不讀而扵酣樂嫚戯未¶嘗豫也循道守官以不謟其上
而㡬至扵殆者數矣¶故其仕嘗有去志而無留心唯不
得夀考富貴以卒¶其學問究其施設故其文章不多見
而獨為士友所¶知其行義不博聞而獨為親黨所稱其
政事不大傳¶而獨為邑人所記日月行矣不即論次懼
将卒扵無¶傳也吾願以此屬子矣予應曰然子之先君
固賢而¶又有賢子其後世将必大不可使無考也扵是
為之¶論次曰君諱某字某再世家扵杭州之錢塘而其
<pb:KR4d0073_WYG_090-19b>
先¶湖州之武康人也武康之族顯久矣至唐有既濟者¶
為尚書禮部員外郎生傳師為尚書吏部侍郎贈吏¶部
尚書尚書生詢為潞州刺史昭義軍節度使自昭<md:KR4d0073_SBCK_090-14a>¶義以
上三世皆有名迹列扵國史昭義生丹為舒州¶團練判
官舒州生牢江南李氏時為饒州刺史饒州¶生廷蘋為
濠州軍事推官濠州生承誨大宋為明¶州定海縣主簿
累贈光禄卿光禄生玉尚書屯田郎¶中知真州軍州事
君真州之子天聖二年以進士起¶家楚州司法參軍再
<pb:KR4d0073_WYG_090-20a>
調為池州貴池縣主簿年三十¶六疾卒扵京師之逆旅
夫人元氏生男子伯荘季長¶叔通皆為進士而季長則
予先君之壻也君以某年¶某月某甲子𦵏真州城北之
原盖其行義文學政事¶皆如其子之言云¶
　　　　建昌王君墓表¶
君建昌南城人姓王氏諱某字君玉少則貧窶事親<md:KR4d0073_SBCK_090-14b>¶盡
力未嘗佚㳺慢戯以棄一日亦未嘗屈志變節以¶辱扵
一人故雖食蔬水飲而父母有歡愉之心徒歩¶藍縷而
<pb:KR4d0073_WYG_090-20b>
鄉人有畏難之色及其有子則盡其方以教¶子扵是鄊
人之子弟皆歸之君随少長所能以教又¶盡其力盖娶
邑里周氏女有賢行能助君所為生四¶子無忌無咎無
隱無悔皆進士無忌早卒而無咎獨¶中第為揚州江都
縣尉率君之教博學能文篤行不¶怠然人以為君能長
者以有是子而非特其教之力¶也君亦嘗舉進士不中
某年年六十五以某月日卒¶扵江都其子之官舍明年
三月二十四日𦵏所居縣¶裏屯之原𦵏久矣無咎始求
<pb:KR4d0073_WYG_090-21a>
予文以表君墓當時無¶咎棄台州天台縣令教授扵常
州其學彌勤其行彌<md:KR4d0073_SBCK_090-15a>¶厲其志盖非有求扵兹世而止能
使君顯聞扵後世¶庶其在此以予不肖而言之不美也
安能有所重以¶稱君之孝子耶亦論次之如此¶
　　　　處士征君墓表¶
淮之南有善士三人皆居扵真州之揚子杜君者寓¶扵
毉無貧富貴賤請之輙往與之財非義輙謝而不¶受時
時窮空幾不能以自存而未嘗有不足之色盖¶善言性
<pb:KR4d0073_WYG_090-21b>
命之理而其心曠然無累扵物而予嘗與之¶語久之而
不厭也徐君忠信篤實遇人至謹雖疾病¶召筮不正衣
巾不見寓扵筮日得百數十錢則止不¶更筮也能為詩
亦好屬文有集若干巻兩人者以醫¶筮故多為賢士大
夫所知而征君獨不聞扵世征君<md:KR4d0073_SBCK_090-15b>¶者諱某字某事其母
夫人至孝居鄉里恂恂恭謹樂¶振人之窮急而未嘗與
人校曲直好蓄書能為詩有¶子五人而教其三人為進
士某今為某官某今為某¶官某亦再貢扵鄉征君與兩
<pb:KR4d0073_WYG_090-22a>
人者相為友至驩而莫¶逆也兩人者皆先征君以死而
征君以某年某月某¶甲子終扵家年七十七噫古者一
鄉之善士必有以¶貴扵一鄉一國之善士必有以貴扵
一國此道亡也¶久矣余獨私愛夫三人者而樂為好事
者道之而征¶君之子又以請扵是書以遺之使之鑱諸
墓上杜君¶諱嬰字大和徐君諱仲堅字某¶
　　　　鄱陽李夫人墓表¶
鄱陽處士贈大理評事黄君諱某之妻太平縣君鄱<md:KR4d0073_SBCK_090-16a>¶陽
<pb:KR4d0073_WYG_090-22b>
李氏者今太常博士巽之母也年若干以嘉祐五¶年十
一月乙酉終而以後年十一月丙子従其夫𦵏¶鄱陽長
順里之西原𦵏若干年而太君之子所與㳺¶者臨川王
某表其墓曰太君之為女子以善事父母¶聞扵鄉里及
嫁移所以事父扵舅而致其禮有加焉¶凡在舅黨者無
不禮也移所以事母扵姑而致其愛¶無損焉凡在姑黨
者無不愛也相其夫以正而順誨¶其子以義而慈處士
君嘗娶而有子矣盖視遇之無¶異扵已子其後太君之
<pb:KR4d0073_WYG_090-23a>
子以進士起為聞人而州之¶士大夫皆曰是母非獨能
教亦其為善也宜有子初¶其子為尉扵宣州之太平又
參䖍州録事皆欲迎太¶君以往太君曰吾助汝父享祠
春秋扵此義終不得<md:KR4d0073_SBCK_090-16b>¶獨往及為南劍州順昌縣令知洪
州新建縣事而處¶士君已不幸乃曰吾老矣今而後可
以従子故其終¶在新建其子之官寝太君生一男二女
男即博士女¶皆已嫁其㓜蚤卒其長者少䘮其配事姑
以孝聞而¶不嫁州之士大夫又皆曰是母能教非獨施
<pb:KR4d0073_WYG_090-23b>
扵其一¶男而巳盖其女子亦母之力也嗚呼豈不賢哉¶
　　　　外祖母黄夫人墓表¶
外祖夫人黄氏生二十二年歸吳氏歸五十年而卒¶卒
三月而𦵏康定二年十二月也夫人淵静裕和不¶彊而
安事舅姑夫撫子皆順適吳氏内外族甚大朝¶夕相與
居嵗時以辭幣酒食相綴接卒夫人之世戚¶疏愚良一
無間言又喜書史曉大致往往引以輔導<md:KR4d0073_SBCK_090-17a>¶處士信厚聞
扵鄊子為士無虧行繄夫人之助夫人¶資寡言笑聲若
<pb:KR4d0073_WYG_090-24a>
不能出雖族人亦不知其曉書史也¶某外孫也故得之
詳明道中過舅家夫人春秋髙矣¶視其禮猶若女婦然
視其色不知其有喜愠也病且¶革以薄𦵏命子億其可
謂以正始終也巳舅藩既誌¶其葬四年某還自揚州復
其墓復表曰聖人之教必¶繇閨門始後世誌扵教者亦
未之勤而巳天下相重¶以戾相蕩以侈疣然斁矣自公
卿大夫無完徳豈或¶女婦然或者女婦居不識㕔屏笑
言不聞隣里是職¶然也置則悖矣然其死也聞人傳焉
<pb:KR4d0073_WYG_090-24b>
以美之是亦教¶之熄也人人之不能然也傳焉以美之
宜也矧如夫¶人者有不可表耶於戲<md:KR4d0073_SBCK_090-17b>¶　　　　翁源縣令楊府君暮表¶
君諱某字某故華隂楊氏其為臨江軍之清江人盖¶亦
已久矣曽皇祖曰某仕江南李氏為大理評事皇¶祖曰
某皇考曰某真宗時以行義聞嘗召之不起¶初宰相王
随少時與友善仁宗即位随知杭州謀¶以皇考奉章入
賀既至度不可屈乃巳後終推子弟¶一官以與其子得
<pb:KR4d0073_WYG_090-25a>
太廟齋郎君是也初任袁州萍鄉¶縣尉㑹令免獨當一
縣豪猾吏民以君少共為十餘¶獄嘗之君立斷治大服
又選饒州徳興縣主簿舉餘¶干縣令大水民乏食有死
者君以便宜出常平米計¶口賤糶又誘富人發錢米所
活人盖數萬縣人蘧璉¶捕答盜父因殺子誣璉以求賂
君治服語璉曰汝歸<md:KR4d0073_SBCK_090-18a>¶以米百石餔貧民所以謝我至州
州吏疑璉大姓持¶賂當是時范文正公為将問璉汝来
時長官何言璉¶道君語公曰楊某治此不自嫌可以無
<pb:KR4d0073_WYG_090-25b>
疑也璉卒得¶雪歸餔民如君語盖君為文正公所信如
此而能得¶民樂輸多此類又除韶州翁源縣令轉運使
舉監廣¶州市舶司至一月卒年四十二某年某月某日
也以¶某年某月某日𦵏某縣某鄊某里君事後母孝至
然¶謹扵人䘮或大寒脫衣買棺以赴之平生如此不一¶
既巳未嘗為人道死之日家所有獨其父書十餘箧¶舉
者甚衆然仕終不遂其可惜也巳娶陳氏子曰遽¶漳州
軍事判官曰通池州建徳縣尉皆時所謂才士¶也天所
<pb:KR4d0073_WYG_090-26a>
以報施盖将在扵是<md:KR4d0073_SBCK_090-18b>¶　
　
　
　
　
　
　
<pb:KR4d0073_WYG_090-26b>
　
　
　
　
　
　
　
　臨川文集巻九十

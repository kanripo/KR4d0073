# -*- mode: mandoku-view -*-
#+TITLE: 臨川文集
#+DATE: 2015-09-23 10:20:21
#+PROPERTY: JUAN 43

<md:KR4d0073_SBCK_042-9b>¶<md:KR4d0073_SBCK_043-1a>¶
<pb:KR4d0073_WYG_043-1a>
欽定四庫全書
　臨川文集巻

四十三¶　　　宋　王安石　撰
　　劄子¶
　　　辭男雱説書劄子¶
　　　辭男雱授龍圖劄子三道¶
　　　進字説劄子¶
　　　乞改三經義誤字劄子二道¶
　　　論改詩義劄子
<pb:KR4d0073_WYG_043-1b>
　　　荅手詔言改經義事劄子¶
　　　改撰詩義序劄子¶
　　　乞以所居園屋為寺劄子¶
　　　乞將田割入蔣山常住劄子¶
　　　謝宣醫劄子<md:KR4d0073_SBCK_043-1b>¶　　　　辭男雱説書劄子¶
臣今日伏奉聖㫖除男雱太子中允崇政殿說書¶臣雖
巳奏論非宜尚未䝉恩開允事有闗於國體豈¶敢冒昧
<pb:KR4d0073_WYG_043-2a>
不言臣竊觀陛下即位已來慎惜名器一¶介之任必欲
因能講藝之臣尤為遴選如雱學問荒¶淺加以未更事
任試之筦庫尚懼不勝論經之地實¶非所據陛下必欲
誤加奬擢實恐上累知人任使¶之明伏乞聖慈察臣懇
款追還成命以合衆論之¶公取進止¶
　　　　辭男雱授龍圖劄子三¶道
臣伏承聖恩以脩撰經義罷局除臣男雱龍圖閣¶直學
士臣雖已懇辭未蒙昭察伏念臣男雱誤蒙<md:KR4d0073_SBCK_043-2a>¶陛下知奬
<pb:KR4d0073_WYG_043-2b>
特以粗知承學比奉聖㫖撰進經義尚¶未了畢遂自太
子中允崇政殿說書擢授右正言充¶天章閣待制兼侍
講當是時所叨恩命已駭衆人觀¶聽在臣父子已所難
安伏䝉宣喻令臣更勿辭免¶臣亦以謂聖恩録進書微
効遂不敢辭自爾以來¶雱以疾病隨臣不敢與聞經義
職事今兹罷局在雱¶更無尺寸可紀之勞不知何名更
受褒賞非特於臣¶父子私義所不敢安竊恐朝廷賞罰
之公如此極為¶有累伏望聖慈察臣懇悃追寢誤恩非
<pb:KR4d0073_WYG_043-3a>
特臣父子¶曲䝉保全亦免衆人於聖政有所譏議¶
　　　　二¶
臣伏奉詔書以臣乞免臣男雱恩命未賜允俞臣<md:KR4d0073_SBCK_043-2b>¶之懇
款巳備前陳螻蟻微誠未能昭徹然國家之賞¶典務在
報功施之非宜實累國體非特在臣父子私¶義所不敢
安伏惟大明無所不燭察臣非敢妄干¶聖聽早賜追寢
誤恩謹再具劄子陳免以聞¶
　　　　三
<pb:KR4d0073_WYG_043-3b>
臣近累具劄子辭免臣男雱恩命伏䝉聖慈特降¶詔書
不允者臣之懇誠已具前奏聖恩深厚未即¶矜從在臣
區區實不寜處如臣叨昧尚所難勝況又¶賤息何名享
此賞而無勸累國實多伏望聖慈察¶臣父子皆荷陛下
全度之至恩所以上報生當隕¶首死當結草而巳謹三
具劄子陳免以聞¶
　　　　進字說劄子<md:KR4d0073_SBCK_043-3a>¶臣在先帝時得許慎說文古字妄甞覃思究釋其¶意冀
<pb:KR4d0073_WYG_043-4a>
因自竭得見崖畧若矇視天終以罔然念非所¶能因畫
而止頃䝉聖問俯及退復黽勉討論頼恩¶寛養外假嵗
月而桑榆憊眊乆不見功甘師顔至奉¶被訓勑許録臣
愚妄謂然者繕冩投進伏惟大明旁¶燭無疆豈臣熒爝
所敢&KR0247;冒承命遑廹置慙無所如¶䝉垂收得御宴間千
百有一儻符神恉愚所逮及繼¶今復上干汙宸扆臣無
任¶
　　　　乞改三經義誤字劄子二道(元豐三年八月/二十八日¶奉聖)
<pb:KR4d0073_WYG_043-4b>
　　　　(㫖宜令國子監依/所奏照㑹改正)¶
臣頃奉勑提舉脩撰經義而臣聞識不該思索不¶精校
視不審無以稱陛下發揮道術啟訓天下後<md:KR4d0073_SBCK_043-3b>¶世之意上
孤眷屬沒有餘責幸䝉大恩休息田里坐¶竊榮禄免於
事累因得以疾病之間考正誤失謹録¶如右伏望清燕
之間垂賜省觀儻合聖心謂當刋革¶即乞付外施行臣
干冒天威無任云云取進止¶
　　　　尚書義
<pb:KR4d0073_WYG_043-5a>
臯陶謨按見其惡當作按其見惡¶
益稷故懋使之化當作則懋使之化¶
微子純而不雜故謂之犧犧當作牷完而不傷故謂¶之
　牷牷當作犧¶
洪範有器也然後有法此書所以謂之範者以五行¶為
　宗故也五行猶未離于形而器出焉者也擴而¶大謂
　之𢎞積而大謂之丕合而大謂之洪此書合<md:KR4d0073_SBCK_043-4a>¶五行以
　成天下之大法故謂之洪範也巳上七十¶一字今欲
<pb:KR4d0073_WYG_043-5b>
　刪去¶
又云陶復陶穴尚矣後世易之棟宇而其官猶曰司¶空
　因其故不忘始也巳上二十六字今亦欲刪去¶
周官唐虞稽古字上漏曰字¶
　　　　周禮義¶
小宰其財用上其字當作共¶
大府受藏之府則若職内掌邦之賦入是也受用之¶府
　則若職嵗掌邦之賦出是也巳上三十字今欲¶刪去
<pb:KR4d0073_WYG_043-6a>
黨正嵗屬其民者四四當作五¶
誦訓以詔王觀事當去王字<md:KR4d0073_SBCK_043-4b>¶典瑞手足腹背手當作首¶
冢人山林之尸則以山虞已上八字今欲刪去¶
御僕掌萬民之復復當作逆¶
大馭有軓也軓當作軌¶
大行人三公八命出封加一命則謂之上公巳上十¶四
　字今欲刪去
<pb:KR4d0073_WYG_043-6b>
　　　　詩義¶
北風北以言其威雨雪以言其虐涼者氣也喈者聲¶也
　雱蓋言聚霏蓋言散氣之所被者近聲之所加¶者逺
　聚則一方而巳散則無所不加此言其為威¶虐後甚
　於前也已上六十三字今欲刪去改云北¶風之寒也
　而以為涼北風之厲也而以為喈此以<md:KR4d0073_SBCK_043-5a>¶言其為威雨
　雪之散也而以為雱雨雪之集也而¶以為霏此以言
　其為虐
<pb:KR4d0073_WYG_043-7a>
君子偕老玼兮玼兮其之翟也者服之盛也服之盛¶字
　下今欲添質宜之三字又云瑳兮瑳兮其之展¶也䝉
　彼縐絺是泄袢也者亦服之盛也亦服之盛¶字上欲
　減亦字服之盛字下欲添文宜之三字¶
定之方中說于桑田者者字當作則¶
干旄州里之士所建今欲改為鄉黨之官所建¶
有女同車公子五争争當作爭¶
駟鐵駟馬既閑駟當作四
<pb:KR4d0073_WYG_043-7b>
墓門食椹而甘椹當作葚¶
七月去其女桑而猗之然後柔桑可得而求也巳上<md:KR4d0073_SBCK_043-5b>¶十
　六字今欲刪去改云承其女桑而猗之然後逺¶揚可
　得而伐也¶
又蠶月者非一月故不指言某月也下添云蠶女事¶也
　故稱月焉¶
又云猗薪之也言猗女桑則逺揚可知矣言伐逺揚¶則
　女桑可知矣皆伐而猗之也已上三十字今欲¶刪去
<pb:KR4d0073_WYG_043-8a>
車攻言其連絡布散衆多若奕棋然已上十二字今¶欲
　刪去¶
小旻發言盈廷廷當作庭¶
桑扈受福不郍郍當作那¶
生民麻夌懞懞夌當作麥<md:KR4d0073_SBCK_043-6a>¶公劉篤之字从竹从馬馬行地無疆以竹筞之則力¶行
　而有所至篤之為言力行而有所至也巳上三¶十四
　字今欲刪去
<pb:KR4d0073_WYG_043-8b>
巻阿藹藹然盛多然當作其又云故次以既醉太平¶也
　多太平二字今合刪去¶
召旻昬非所以為哲字上漏明字今合添¶
時邁政之所加孰敢不動懼今欲改云政之所加孰¶敢
　不震動疊息¶
那磬管將將管當作筦¶
　　　　二¶
臣近具劄子奏乞改正經義尚有七月詩剥棗者剥¶其
<pb:KR4d0073_WYG_043-9a>
皮而進之養老故也十三字謂亦合刪去如合聖<md:KR4d0073_SBCK_043-6b>¶心亦
乞付外施行取進止¶
　　　　論改詩義劄子¶
臣子雱奉聖㫖撰進經義臣以當備聖覽故一¶二經臣
手乃敢奏御及設官置局有所改定臣以文¶辭義理當
與人共故不敢専守已見為是既承詔頒¶行學者頗謂
所改未安竊惟陛下欲以經術造成¶人材而職業其事
在臣所見小有未盡義難自黙所¶有經置局改定諸篇
<pb:KR4d0073_WYG_043-9b>
謹依聖㫖具錄新舊本進¶呈内雖舊本今亦小有刪改
處并畧具所以刪復之¶意如合聖㫖即乞封降檢討吕
升卿所解詩義依¶舊本頒行小有刪改即依聖㫖指揮
取進止¶
　　　　荅手詔言改經義事劄子(九月十/一日)<md:KR4d0073_SBCK_043-7a>¶臣伏奉手詔依違之辠臣愚所不敢逃然陛下既¶推恩
惠卿等而除其所觧臣愚不敢安此若以其釋¶說有甚
乖誤者責臣更加刪定臣敢不祗承聖訓取¶進止
<pb:KR4d0073_WYG_043-10a>
　　　　改撰詩義序劄子¶
臣伏奉手詔以臣所進三經義序有過情之言宜速¶刪
去臣雖嘗敷奏以為文字所宜又奉聖訓再三¶但令序
述解經之意不須過有稱道伏惟皇帝陛¶下盛德至善
孚於四海非臣筆墨所能加損然因事¶宣著人臣之職
也誠以言之不足為懼不以近於媚¶諛為嫌而上聖所
懷深仁謙損臣敢不奉承詔㫖¶庶以仰稱堯禹不爭不
伐之心所觧撰到詩義并前<md:KR4d0073_SBCK_043-7b>¶進書周禮義序謹隨劄子
<pb:KR4d0073_WYG_043-10b>
投進昧冒天明臣無任¶
　　　　乞以所居園屋為僧寺并乞賜額劄子¶
臣幸遭興運超㧞等夷知奬眷憐逮兼父子戴天負¶地
感涕難勝顧廹衰殘糜捐何補不勝螻蟻微願以¶臣今
所居江寜府上元縣園屋為僧寺一所永逺祝¶延聖夀
如䝉矜許特賜名額庶昭希曠榮與一時¶仰憑威神誓
報無巳¶
　　　　乞將田割入蔣山常住劄子
<pb:KR4d0073_WYG_043-11a>
臣父子遭值聖恩所謂千載一時臣榮祿既不及¶於養
親雱又不幸嗣息未立奄先朝露臣相次用所¶得祿賜
及䝉恩賜雱銀置到江寜府上元縣荒熟田¶元契共納
苖三百四十二石七斗七升八合䉬一萬<md:KR4d0073_SBCK_043-8a>¶七千七百七
十二領小麥三十三石五斗二升柴三¶百二十束鈔二
十四貫一百六十二文省見託蔣山¶太平興國寺收嵗
課為臣父母及雱營辦功德欲望¶聖慈特許施充本寺
常住令永逺追薦昧冒天威無¶任祈恩屏營之至取進
<pb:KR4d0073_WYG_043-11b>
止¶
　　　　謝宣醫劄子¶
食浮挻災自取危疾敢籲天聼上煩愍惻不圖聞¶徹特
冒慈憐亟遣内臣挾醫馳降臣背瘡餘毒即得¶仇鼒敷
貼平完尚以風氣冒悶言語蹇澁又頼杜壬¶診療尋皆
痊愈臣廹於衰暮自分捐沒聖時朽骴¶更生實叨殊賜
戴天荷地感涕難言臣瞻望闕庭不¶任屏營汎瀾激切
之至<md:KR4d0073_SBCK_043-8b>¶
<pb:KR4d0073_WYG_043-12a>
　
　
　
　
　
　
　
　
<pb:KR4d0073_WYG_043-12b>
　
　
　
　
　
　
　
　臨川文集巻四十三

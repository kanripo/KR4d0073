# -*- mode: mandoku-view -*-
#+TITLE: 臨川文集
#+DATE: 2015-09-23 10:20:27
#+PROPERTY: JUAN 93

<md:KR4d0073_SBCK_092-12b>¶<md:KR4d0073_SBCK_093-1a>¶
<pb:KR4d0073_WYG_093-1a>
欽定四庫全書
　臨川文集巻

九十三¶　　　宋　王安石　撰
　　墓誌¶
　　　太常博士曾公墓誌銘¶
　　　内翰沈公墓誌銘¶
　　　王深父墓誌銘¶
　　　王君墓誌銘¶
　　　郎中刁君墓誌銘
<pb:KR4d0073_WYG_093-1b>
　　　王㑹之墓誌銘¶
　　　推官蕭君墓誌銘¶
　　　大理寺丞楊君墓誌銘¶
　　　推官陳君墓誌銘¶
　　　　太常博士曾公墓誌銘<md:KR4d0073_SBCK_093-1b>¶公諱易占字不疑姓曾氏建昌南豐人其世出有公¶之
考贈諫議大夫致堯之碑大夫當太宗眞宗¶世為名臣
公少以廕補太廟齋郎為撫州宜黄臨川¶二縣尉舉三
<pb:KR4d0073_WYG_093-2a>
司法中進士第改鎭東節度推官還改¶武勝節度掌書
記崇州軍事判官皆不往用舉者監¶眞州裝卸米倉遷
太子中允太常丞博士知泰州之¶如臯信州之玉山二
縣知信州錢仙芝者有所丐於¶玉山公不與即誣公吏
治之得所以誣公者仙芝則¶請出御史當是時仙芝蓋
有所挾故雖坐誣公抵罪¶而公亦卒失博士歸不仕者
十二年復如京師至南¶京病遂卒娶周氏吳氏最後朱
氏封崇安縣君子男¶六人曅鞏牟宰布肈女九人公以
<pb:KR4d0073_WYG_093-2b>
端拱已丑生卒時<md:KR4d0073_SBCK_093-2a>¶慶厯丁亥也後卒之二年而葬其墓
在南豐之先塋¶始公以文章有名及試於事又愈以有
名臨川之治¶能不以威而使惡人之豪帥其黨數百人
皆不復為¶惡在越州其守之合者倚公以治其不合者
有所不¶可公輕正之莊獻太后用道士言作乾明觀匠
數百¶人作數歳不成公語道士曰吾為汝成之為之捐
其¶費太半役未幾而罷如臯歳大饑固請於州而越海¶
以糴所活數萬人明年稍已熟州欲收租賦如常公¶獨
<pb:KR4d0073_WYG_093-3a>
不肯聽歳盡而泰之縣民有復亡者獨如臯為完¶既又
作孔子廟諷縣人興于學玉山之政既除其大¶惡而至
於橋梁廨驛無所不治蓋公之已試於事者¶能如此既
仕不合即自放為文章十餘萬言而時議<md:KR4d0073_SBCK_093-2b>¶十巻尤行於
世時議者懲巳事憂來者不以一身之¶窮而遺天下之
憂以為其志不見於事則欲發之於¶文其文不施於世
則欲以傳於後後世有行吾言者¶而吾豈窮也哉葢公
之所為作之意也寳元中李元¶昊反契丹亦以兵近邊
<pb:KR4d0073_WYG_093-3b>
陽為欲棄約者天子獨憂¶之詔天下有能言者皆勿諱
於是言者翕然論兵以¶進公獨以謂天下之安危顧吾
自治不耳吾已自治¶敵國無可憂者不自治憂將在於
近而敵國豈足道¶哉即上書言數事以為事不爾後當
如此既而皆如¶其云公之遭誣人以為寃退而貧人為
之憂也而公¶所為十餘萬言皆天下事古今之所以存
亡治亂至¶其寃且困未甞一以為言公没而其家得其
遺疏曰<md:KR4d0073_SBCK_093-3a>¶劉向有言讒邪之所以並進者由上多疑心用
<pb:KR4d0073_WYG_093-4a>
賢人¶而行善政如或譖之則賢人捨而善政還此可謂
明¶白之論切於今者夫敵國動於外百姓窮於下臣以¶
謂尚未足憂也臣之所謂可憂者特在分諸臣之忠¶邪
而已其大略如此而其詳有人之難言者蓋公既¶病而
為之未及上而終云嗚呼其尤可以見公之志¶也夫諫
者貴言人之難言而傳者則有所不得言讀¶其略不失
其詳後世其有不明者乎公之事親心意¶幾㣲輙逆得
之好學不怠而不以求聞於世所見士¶大夫之䘮葬二
<pb:KR4d0073_WYG_093-4b>
人逆一人之柩以歸又字其孤又一¶人者宰相舅甞為
贊善大夫死三十年猶殯殯壞公¶為増脩又與宰相書
責使葬之此公之行也蓋公之<md:KR4d0073_SBCK_093-3b>¶試於事者小而不盡其
材而行之所加又近唯其文¶可以見公之所存而名後
世故公之故人子王某取¶其尤可以銘後世者而為銘
曰¶
夫辨邪正之實去萬事之例而歸宰相之責合兵為¶農
以立天下之本設學校奬名節以材天下之士正¶名分
<pb:KR4d0073_WYG_093-5a>
定考課通財幣以成制度之法古之所以治者¶不皆出
於此乎而時議之言如此讀其書以求其志¶嗚呼公之
志何如也¶
　　　　内翰沈公墓誌銘¶
公姓沈氏諱遘字文通世為杭州錢塘人曾祖諱某¶皇
贈兵部尚書祖諱某皇贈吏部尚書父扶今為尚¶書金
部員外郎公初以祖廕補郊社齋郎舉進士於<md:KR4d0073_SBCK_093-4a>¶廷中為
第一大臣疑已仕者例不得為第一故以為¶第二除大
<pb:KR4d0073_WYG_093-5b>
理評事通判江寧府當是時公年二十人¶吏少公而公
所為卓越已足以動人然世多未知公¶果可以有為也
祀明堂恩遷祕書省著作佐郎歳滿¶召歸除太常丞集
賢校理判登聞鼓院吏部南曹權¶三司度支判官又判
都理欠憑由司於是校理八年¶矣平居閉門雖執政非
公事不輙見也故雖執政初¶亦莫知其為材居久之乃
始以同修起居注召試知¶制誥及為制誥遂以文章稱
天下金部君坐免歸求¶知越州又移知杭州鉏治姦蠧
<pb:KR4d0073_WYG_093-6a>
所禁無不改崇奬賢¶知得其歡心兩州人皆畫像祠之
英宗即位召還¶句當三班院兼提舉兵吏司封官告院
兼判集賢院<md:KR4d0073_SBCK_093-4b>¶延見勞問甚悉居一月權發遣開封府事
公初至開¶封指以相告曰此杭州沈公也及攝事人吏
皆屏息¶既而以知審官院遂以龍圖閣直學士權知開
封府¶公旦晝視事日中則廷無留人出謝諸客從容笑
語¶客皆怪公獨有餘日而畿内翕然稱治人人如公坐¶
視其左右於是名實暴燿振發賢臨一時自天子¶大臣
<pb:KR4d0073_WYG_093-6b>
皆論以為國之器而閭巷之士奔走談說讙呼¶鼓舞以
不及為恐㑹母夫人疾病請東南一州視疾¶英宗曰學
士豈可以去朝廷也明日除翰林學士知¶制誥充羣牧
使兼權判吏部流内銓判尚書禮部公¶雖去開封然皆
以為朝夕且大用矣而遭母夫人喪¶以去英宗聞公去
尤悼惜時遣使者追賜黄金而<md:KR4d0073_SBCK_093-5a>¶以金部君知蘇州公居
䘮致哀寢食如禮以某年某¶月得疾杭州之墓次某日
至蘇州而以某日卒年四¶十有三三男子六女中男恭
<pb:KR4d0073_WYG_093-7a>
嗣後公六日卒隆嗣延¶嗣與六女皆尚幼夫人陸氏封
安定郡君公官右諫¶議大夫散官朝散大夫勲輕車都
尉爵長安縣開國¶伯食邑八百户有文集十巻公平居
不常視書而文¶辭敏麗可喜强記精識長於議論世所
謂老師宿學¶無所不讀通於世務者皆莫能屈也與人
甚簡而察¶其能否賢不肖尤詳視遇之各盡其理為政號
為嚴¶明而時有所縱舍於善良貧弱撫恤之尤至在杭
州¶待使客多所濶略而州人之貧無以葬及女子失怙
<pb:KR4d0073_WYG_093-7b>
恃而無以嫁者以公使錢葬嫁之凢數百人於其卒<md:KR4d0073_SBCK_093-5b>¶知
與不知皆為之歎惜某年某月某日葬公杭州某¶鄉某
里銘曰¶
沈公儀儀德義孔時升自東方其明孰夷視瞻歎譽¶無
我敢疵正晝而隕嗚呼可悲序傳有史亦在銘詩¶
　　　　王深父墓誌銘¶
吾友深父書足以致其言言足以遂其志志欲以聖¶人
之道為已任蓋非至於命弗止也故不為小廉曲¶謹以
<pb:KR4d0073_WYG_093-8a>
投衆人耳目而取舍進退去就必度於仁義世¶皆稱其
學問文章行治然眞知其人者不多而多見¶謂迂濶不
足趣時合變嗟乎是乃所以為深父也令¶深父而有以
合乎彼則必無以同乎此矣甞獨以謂¶天之生夫人也
殆將以壽考成其才使有待而後顯<md:KR4d0073_SBCK_093-6a>¶以施澤於天下或
者誘其言以明先王之道覺後世¶之民嗚呼孰以為道
不任於天德不酬於人而今死¶矣甚哉聖人君子之難
知也以孟軻之聖而弟子所¶願止於管仲晏嬰況餘人
<pb:KR4d0073_WYG_093-8b>
乎至於揚雄尤當世之所¶賤簡其為門人者一侯芭而
已芭稱雄書以為勝周¶易易不可勝也芭尚不為知雄
者而人皆曰古之人¶生無所遇合至其没久而後世莫
不知若軻雄者其¶没皆過千歳讀其書知其意者甚少
則後世所謂知¶者未必眞也夫此兩人以老而終幸能
著書書具在¶然尚如此嗟乎深父其智雖能知軻其於
為雄雖幾¶可以無悔然其志未就其書未具而既早死
豈特無¶所遇於今又將無所傳於後天之生夫人也而
<pb:KR4d0073_WYG_093-9a>
命之<md:KR4d0073_SBCK_093-6b>¶如此蓋非余所能知也深父諱回本河南王氏其
後¶自光州之固始遷福州之候官為候官人者三世曾¶
祖諱某某官祖諱某某官考諱某尚書兵部員外郎¶兵
部葬潁州之汝陰故今為汝陰人深父甞以進士¶補亳
州衛眞縣主簿歳餘自免去有勸之仕者輒辭¶以養母
其卒以治平二年七月二十八日年四十三¶於是朝廷
用薦者以為某軍節度推官知陳州南頓¶縣事書下而
深父死矣夫人曾氏先若干日卒子男¶一人某女二人
<pb:KR4d0073_WYG_093-9b>
皆尚幼諸弟以某年某月某日葬深¶父某縣某鄉某里
以曾氏祔銘曰¶
嗚呼深父惟德之仔肩以迪祖武厥艱荒遐力必踐¶取
莫吾知庸亦莫吾侮神則尚反歸形此土<md:KR4d0073_SBCK_093-7a>¶　　　　叔父臨川王君墓誌銘¶
孔子論天子諸侯卿大夫士庶人之孝固有等矣至¶其
以事親為始而能竭吾才則自聖人至於士其可¶以無
憾焉一也余叔父諱師錫字某少孤則致孝於¶其母憂
<pb:KR4d0073_WYG_093-10a>
悲愉樂不主已以其母而已學於他州凡被¶服食飲玩
好之物苟可以愜吾母而力能有之者皆¶聚以歸雖甚
勞窘終不廢豐其母以及其昆弟姑姉¶妹不敢愛其力
之所能得約其身以及其妻子不敢¶歉其意之所欲為
其外行則自鄉黨鄰里及其甞所¶與遊之人莫不得其
歡心其不幸而早死也則莫不¶為之悲傷歎息夫其所
以事親能如此雖有不至其¶亦可以無憾矣自庠序聘
舉之法壞而國論不及乎<md:KR4d0073_SBCK_093-7b>¶閨門之隠士之務本者常詘
<pb:KR4d0073_WYG_093-10b>
於浮華淺薄之材故余¶叔父之卒年三十七數以進士
試於有司而猶不得¶祿賜以寛一日之養焉而世之論
士也以苟難為賢¶而余叔父之孝又未有以過古之中
制也以故世之¶稱其行者亦少焉蓋以叔父自為則由
外至者吾無¶意於其間可也自君子之在勢者觀之使
為善者不¶得職而無以成名則中材何以勉焉悲夫叔
父娶朱¶氏子男一人某女子一人皆尚㓜其葬也以至
和四¶年祔于眞州某縣某鄉銅山之原皇考諫議公之
<pb:KR4d0073_WYG_093-11a>
兆¶為銘銘曰¶
夭孰為之窮孰為之為吾能為已矣無悲¶
　　　　虞部郎中刁君墓誌銘<md:KR4d0073_SBCK_093-8a>¶刁氏於江南為顯姓當李氏時君曾祖諱某甚貴寵¶甞
節度昭信軍卒葬昭信城南皇祖諱某亦甞仕李¶氏歸
朝廷以尚書兵部郎中直祕閣終眞宗時其¶墓在江寧
牛首之北後祕閣再世不大遂然多名人¶在世議中尚
書屯田員外郎諱某者葬丹徒於君為¶皇考故君為丹
<pb:KR4d0073_WYG_093-11b>
徒人君諱某字某甞舉進士不中遂¶用皇祖蔭仕州縣
以尚書虞部郎中知廣德軍歸卒¶于京師年六十一後
卒之若干日治平二年二月十¶五日葬丹徒樂亭村君
敦厚謹&KR0346;治内外皆嚴以有¶恩所居官舉其治以此多
薦者初娶孫氏後娶郭氏¶封金華縣君有六男子珉試
將作監主簿璹守某縣¶令次玘瓌玣珣為進士三女長
嫁尚書屯田員外郎<md:KR4d0073_SBCK_093-8b>¶梁昱餘未嫁銘曰¶
刁氏南祖奮功以武詒祿于孫有蔚有文君以祖芘¶厥
<pb:KR4d0073_WYG_093-12a>
艱初仕祗載不惰有榮于位徂相名原&KR1094;此新宫¶筮云
終吉銘告無窮¶
　　　　王㑹之墓誌銘¶
君諱逢字㑹之姓王氏太平州當塗縣人也甞舉進¶士
不中去以所學教授於是蘇州士人從轉運使乞¶君主
其學學者常致數千百人君所奬養成就者多¶矣乃始
以進士起家權南雄州軍事判官歸試判超¶等補袁州
軍事判官留為國子監直講兼隴西郡王¶宅教授李某
<pb:KR4d0073_WYG_093-12b>
行内修謹君蓋有力焉岐國公主既嫁¶為君求遷有命
矣君辭焉乃已君少以文學知名於<md:KR4d0073_SBCK_093-9a>¶書無所不觀而尤
喜易作易傳十巻乾德指說一巻¶復書七巻名士大夫
多善其書者於是樞宻使張公¶舉君可試館職而宰相
無知君者故不用通判徐州¶以疾不赴求監蘇州酒以
嘉祐八年正月六日不起¶年五十九至太常博士君為
人樂易篤於朋友故舊¶於勢利無所苟能愛人以得其
歡心君皇祖考延嗣¶祖考皆不仕而皇考以君故贈大
<pb:KR4d0073_WYG_093-13a>
理評事前夫人蘇¶氏後夫人陳氏皆無子陳氏名家子
亦有賢行以嘉¶祐八年四月二日葬君蘇州吳縣三𤣥
鄉陸公原以¶前夫人蘇氏祔焉銘曰¶
宜壽也五十而已宜貴也止於博士謂卒有後也而¶終
無子嗚呼夫子命不可與謀其歸其安永矣兹丘<md:KR4d0073_SBCK_093-9b>¶　　　　袁州軍事推官蕭君墓誌銘¶
袁州軍事推官新喻蕭君諱洵字公羙初年十五以¶父
命就學於鄉里後數舉進士不合用父蔭試祕書¶省校
<pb:KR4d0073_WYG_093-13b>
書郎選筠州司法甞獨守法爭議脫數人於幾¶死又選
吉州吉水縣主簿遂佐袁州攝行宜春令事¶縣甚治用
舉者十四人當召對以治平二年五月十¶八日卒京師
年四十五越四年二月三日葬新喻鍾¶山鄉鍾山里於
是夫人張氏前死而别葬子男一人¶錞郊社齋郎女六
人其四人既為士妻其二尚幼蕭¶氏故長沙人當李氏
時遷江南或居廬陵或新喻後¶皆以才力名藝自顯君
曾祖諱紹有儒學不仕祖諱¶世則贈光祿卿父固甞以
<pb:KR4d0073_WYG_093-14a>
尚書刑部郎中集賢殿修<md:KR4d0073_SBCK_093-10a>¶撰守桂州經略南方號稱能
臣已而有所牾以祠部¶郎中分司遂致仕君惇厚謹宻
事親左右不怠當官¶廉實以敏以故多舉者銘曰¶
於嗟蕭君營此新卜何性之祥而命之不榖匪父匪¶母
匪子為憂自其邑里皆歎以愀有銘厥實藏在中¶邱¶
　　　　大理寺丞楊君墓誌銘¶
君諱忱字明叔華陰楊氏子少卓犖以文章稱天下¶治
春秋不守先儒傳注資他經以佐其說其說超厲¶踔越
<pb:KR4d0073_WYG_093-14b>
世儒莫能及也及其為吏披姦發伏振擿利害¶大人之
以聲名權勢驕士者常逆為君自詘蓋君有¶以過人如
此然峙其能奮其氣不治防畛以取通於<md:KR4d0073_SBCK_093-10b>¶世故終於無
所就以窮初君以父蔭守將作監主簿¶數舉進士不中
數上書言事其言有衆人所不敢言¶者丁文簡公且死
為君求職君辭焉後用大臣薦召¶試學士院又久之不
就積官至朝奉郎行大理寺丞¶通判河中府事飛騎尉
而坐小法絀監蘄州酒稅未¶赴而以嘉祐七年四月辛
<pb:KR4d0073_WYG_093-15a>
巳卒於河南享年三十九¶顧言曰焚吾所為書無留也
以柩從先人葬八年四¶月辛卯從其父葬河南府洛陽
縣平樂鄉張封村君¶曾祖諱津祖諱守慶坊州司馬贈
尚書左丞父諱偕¶翰林侍讀學士以尚書工部侍郎致
仕特贈尚書兵¶部侍郎娶丁氏清河縣君尚書右丞度
之女男兩人¶景略守太常寺太祝好書學能自立景彥
早卒君有<md:KR4d0073_SBCK_093-11a>¶文集十巻又别為春秋正論十巻㣲言十巻
通例二¶十巻銘曰
<pb:KR4d0073_WYG_093-15b>
芒乎其孰始以有厥羙昧乎其孰止以終於此納銘¶幽
宫以慰其子¶
　　　　節度推官陳君墓誌銘¶
人之所難得乎天者聦明辨智敏給之材既得之矣¶能
學問修為以自稱而不弊於無窮之欲此亦天之¶所難
得乎人者也天能以人之所難得者與人人欲¶以天之
所難得者徇天而天不少假以年則其得有¶不暇乎修
為其為有不至乎成就此孔子所以歎夫¶未見其止而
<pb:KR4d0073_WYG_093-16a>
惜之者也陳君諱之元字某年二十七¶為武昌軍節度
推官以卒自其為兒童强記㨗見能<md:KR4d0073_SBCK_093-11b>¶不勞而超其長者
少長慨然慕古人所為而又能學¶其文章既以進士起
家則喜曰無事於詩賦矣以吾¶日力盡之於所好其庶
乎吾可以成材於是悉橐其¶家書之官而蚤夜讀以思
思而不得則又從其朋友¶講解至於逹而後已其材與
志如此使天少假以年¶則其成就當如何哉然無幾何
得疾病遂至於不起¶嗟乎此亦所謂未見其止而可惜
<pb:KR4d0073_WYG_093-16b>
者也君某州之某¶縣人曾祖曰某祖曰某考曰某以嘉
祐某年某月某¶甲子其兄之方為之卜某州某縣某所
之原以葬而¶臨川王某為銘曰¶
浮揚清明升氣之鄉沈翳濁墨降形之宅其升逺矣¶其
孰能追其降在此有銘昭之
　
　
　臨川文集巻九十三

# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.106293
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0482-002臨川先生文集-卷第二.
<pb:KR4d0073_SBCK_002-1a>¶
臨川先生文集卷第二¶
　　古詩¶
　　　題南康晏史君望雲亭¶
　　　洊亭¶
　　　光宅寺¶
　　　春日晩行¶
　　　新花¶
　　　四皓二首¶
　　　眞人¶
　　　&KR0009;蔡氏女子二首¶
　　　夢黃吉甫¶
　　　遊土山示蔡天啓祕校¶
<pb:KR4d0073_SBCK_002-1b>¶
　　　　再用前韻&KR0009;蔡天啓¶
　　　　用前韻戯贈葉致遠直講¶
　　　　白鶴吟示覺海元公¶
　　　　示安大師¶
　　　　示寳&KR0116;¶
　　　　定林示道原¶
　　　　我所思&KR0009;黃&KR0123;甫¶
　　　　&KR0009;朱昌叔¶
　　　　與僧道昇二首¶
　　　　贈彭器資¶
　　　　贈王居士¶
　　　　贈李士雲¶
<pb:KR4d0073_SBCK_002-2a>¶
　　　　題南康晏史君望雲亭¶
南康父老傳史君疾呼急索初不聞未甞遣汲谷簾¶
水三歲只望香爐雲雲徐無心澹無滓史君恬靜亦¶
如此飊然一去掃遺隂便覺歊煩悵千里歸田&KR0018;戴¶
子與妻圃&KR0188;園果西山西出門亭臯百頃緑望雲&KR0138;¶
喜雨一犁我知新亭望雲好欲斸比隣成二老莫嫌¶
雞黍數徃來爲報襄陽德公嫂¶
　　　　洊亭¶
朝㝷東郭來西路歷洊亭衆山&KR0002;怨思慘澹長眉青¶
迸水泣幽咽復如語丁寧豈予乆忘之而欲我小停¶
歇鞍松栢間坐起俯軒櫺秋日幸未暮奈何雨㝠㝠¶
　　　　光宅寺¶
<pb:KR4d0073_SBCK_002-2b>¶
翛然光宅淮之隂扶輿獨來止中林千秋鍾&KR0394;巳變¶
響十畒桑竹空成隂昔人倨堂有妙理髙座翳遶天¶
花深紅葵紫莧復滿眼徃事無跡難追㝷¶
　　　　春日晚行¶
門前楊桞二三月枝條緑煙花白雪呼僮羈我果下¶
騮欲㝷南岡一散愁縁岡初日溝港淨與我門前緑¶
相映隔淮仍見裊裊垂佇立怊悵去年時杏花園西¶
光宅路草暖沙晴正好渡興盡無人檝迎我却隨倦¶
鵶歸薄暮¶
　　　　新花¶
老年少忻豫況復病在牀汲水置新花取慰此流芳¶
流芳秪湏&KR0119;我亦豈乆長新花與故吾巳矣兩可忘¶
<pb:KR4d0073_SBCK_002-3a>¶
　　　　四皓二首¶
四皓秦漢時招招莫能致紫芝可以飽梁肉非所嗜¶
谷廣水渙渙山長雲泄泄與其貴而拘不&KR0002;賤而肆¶
　　　　二¶
秦敺九州逃知力起經綸重利誘衆䇿頗知聚秦民¶
頽然此四老上友千載魂采芝商山中一視漢與秦¶
靈珠在泥沙光景不可昏道德雖避世餘風&KR0158;至尊¶
嫡孽一朝正留侯果知言岀處但有禮廢興豈所存¶
　　　　眞人¶
予常值眞人能藏毒而寧能納穢&KR0002;淨能易羶使馨¶
能解身赫赫能逆知冥冥日唯汝心櫻而汝耳目熒¶
廓然而無營其孰擾汝靈神竒實主汝厥通莫之令¶
<pb:KR4d0073_SBCK_002-3b>¶
嘻予豈不知黃帝與焦螟死心而廢形乃可少聞霆¶
顧今親遘之於吾獨剽聆刳心事斯語自儆以書銘¶
　　　　&KR0009;蔡氏女子二首¶
建業東郭望城西堠千嶂承宇百泉遶霤青遥遥&KR0006;¶
纚屬緑宛宛&KR0006;橫逗積李&KR0006;縞夜崇挑&KR0006;炫晝蘭馥¶
&KR0006;衆植竹姢&KR0006;常荗桞蔫綿&KR0006;含姿松偃蹇&KR0006;獻秀¶
鳥&KR0613;&KR0006;下上魚跳&KR0006;左右顧我&KR0006;適我有班&KR0006;伏獸¶
感時物&KR0006;念汝遲汝歸&KR0006;㩗㓜¶
　　　　二¶
我營&KR0006;北渚有懷&KR0006;歸女石梁&KR0006;以苫蓋緑隂隂&KR0006;¶
承宇仰有桂&KR0006;俯有蘭嗟汝歸&KR0006;路豈難望超然之¶
白雲臨清流而長嘆¶
<pb:KR4d0073_SBCK_002-4a>¶
　　　　夢黃吉甫¶
夢傳失之妄(一作/悲)晝冀見而想豈伊不可懷而使我¶
心徃山林老顚眴數日占黃壤舟輿來何遲北望屢¶
戃怳西城薺花時落魄隨兩槳歲晩洲渚淨水消煙¶
𣺌莽躊蹰壁上字期我無乃迋¶
　　　　遊土山示蔡天啓¶
定林瞰土山近乃在眉睫誰謂秦淮廣正可藏一艓¶
朝予欲獨徃扶憊強登渉蔡侯聞之喜喜色見兩頰¶
呼鞍追我馬亦以兩黥挾斂書付衣囊褁飯隨藥笈¶
翛翛阿蘭若土木老山脅鼓鍾卧空曠簨簴雕捷業¶
外堂廓無主考撃誰敢輙坡陀謝公冡藏椁乆穿劫¶
百金買酒地野老今行饁&KR1210;懷起東山勝踐比稠疊¶
<pb:KR4d0073_SBCK_002-4b>¶
於時國累𡖉楚夏血常喋外實備艱梗中仍費調燮¶
公能覺如夢自喻一蝴蝶桓温適自斃符堅方天厭¶
且可緩九錫寧當快一捷彼哉斗筲人得䘮易矜怯¶
妄言屐齒折吾欲刋史牒傷心新城埭歸意終難愜¶
漂摇五城舟尚想浮河檝千秋隴東月長照西州堞¶
豈無華屋處亦捉蒲葵箑碎金諒可惜零落隨秋葉¶
好事所傳玩空殘法書帖淸談眇不嗣陳迹怳如接¶
東陽故侯孫少小同鼓篋一官初嶺海仰視飛鳶跕¶
窮歸放款叚髙卧停逺蹀牽襟肘即見著㡌耳&KR0138;擪¶
數椽危敗屋爲我炊陳浥雖無膏汚鼎尚有羮濡筴¶
縱言及平生相視開𥬇靨邯鄲枕上事且飲且田獵¶
或昬眠委翳或妄走超躐或叫號而寤或哭泣而魘¶
<pb:KR4d0073_SBCK_002-5a>¶
幸哉同聖時田里老安帖易牛以寳劒撃壤勝彈鋏¶
追憐衰晉末此土方岌嶪強偷湏&KR0119;樂撫事終愁惵¶
予雖天戮民有械無接摺翁今貧而靜内熱非復葉¶
予衰極今歲儻與雞夢協委蛻亦何恨吾兒巳長鬛¶
翁雖齒長我未見白可鑷祝翁尚難老生理歸善攝¶
乆留畏年少譏我兩呫囁束火扶路還宵明狐兔懾¶
蔡侯雄俊士心憭形亦諜異時能飛鞚快若五陵俠¶
胡爲阡陌間踠足僅相躡諒欲交轡語怯子不能嗋¶
　　　　再用前韻&KR0009;蔡天啓¶
蔡侯東方來取友無所挾脩翛一囊衣偶以一書笈¶
定林朝自炊有匕或無筴時時羮藜藿鑊大苦難燮¶
驕頑遂敢侮有甚觀駢脅澹然山谷中變色未甞輙¶
<pb:KR4d0073_SBCK_002-5b>¶
始見𩔖欺魄寒暄粗詶接從容與之語爛漫無不渉¶
竒經可治疾祕祝可解魘巫醫之所知瞽史之所業¶
載車必百兩獨以方寸攝微言歸易悟疾&KR0002;髭赴鑷¶
天機信卓越學等何足躐縱談及旣徃每與唐許恊¶
揚雄尚漢儒韓愈眞秦俠好大人謂狂知微乃如諜¶
惟知造文字人惑&KR0017;愁懾秦愚旣改辠新眊仍易曡¶
六書遂失指𨽻草矜敏捷誰珍檀山刻共賞蘭亭帖¶
東京一祭酒妆拾偶予愜少甞妄思索老&KR0180;因退怯¶
侯方習篆籀寸管靜甞擪深原道德意助我耕且獵¶
昔功恐唐&KR0162;異味今得饁京口媚學子追師甞劫劫¶
陸嬴淮汴糧水僦湖海艓逺求而近遺如目不見睫¶
僞鳯易恱楚眞龍反驚葉聞予再三歎徃徃心不厭¶
<pb:KR4d0073_SBCK_002-6a>¶
或自逸而走或呿而不嗋或嗤元郎漫或訿白翁囁¶
鑠金徒欲消韞玉豈愁浥賢愚有定分咄汝無喋喋¶
跨鞍隨我遊曵屣聮我跕照泉挹清泚跂石縁嵬嶪¶
東陂數儵魚西崦追蛺蝶翳林窺搏黍藉草聽批頰¶
黃㝷逺蓮&KR0161;紅閱鄰杏靨荏苒光景流楊園忽無葉¶
扶痾歸未乆吾見喜寧帖褰裳告我去禄仕當隨牒¶
蕭晨秣款叚歸騎得追躡謂言循東路覆岀西城堞¶
行矣忍羈旅無魚勿彈鋏天閑乆索驥駿足方騰蹀¶
長驅勿驕矜小踠亦勿惵鵬飛九萬里勿借風一箑¶
溟波浩難窮勉自養鱗鬛爵禄實天械功名爲接摺¶
寧能復與我揺𣻌秦淮檝附書勿辭頻隔歲期滿篋¶
　　　　用前韻戯贈葉致逺直講¶
<pb:KR4d0073_SBCK_002-6b>¶
葉侯越著姓胄出實楚葉縉雲雖窮逺冠蓋傳累葉¶
心大有所濳肩髙未甞脅飄飄凌雲意強禦莫能懾¶
辟雍海環流用汝作舟檝開胷出妙義可發矇起魘¶
詞如太阿鋒誰敢觸其鋏聽之心凛然難者口因嗋¶
&KR0366;飛欲峩峩鎩墮今跕跕忘情塞上馬適志夢中蝶¶
&KR0002;金靜無求在冶惟所挾載醪但彼惑饋漿非我諜¶
經綸安所施有寓&KR0147;自愜棊經看在手棊訣傳滿篋¶
坐㝷棊𫝑打側寫棊圖貼𢹂持山林屐刺擿溝港艓¶
一抨甞自副當熱寧忘箑反嗤褦襶子但守一經笈¶
亡羊等殘生朽筴何足摺歡然值手敵便與對匕筴¶
縱橫子墮&KR0560;腷&KR0553;聲岀堞樵父弛逺擔牧奴停晏饁¶
旁觀各技癢竊議兒女囁所矜在得䘮聞此更心惵¶
<pb:KR4d0073_SBCK_002-7a>¶
熟視籠兩手徐思撚長鬣微吟靜愔愔堅坐髙帖帖¶
未快巖谷叟斧柯甞爛浥趨邉耻&KR0560;縮穿腹愁危嶪¶
或撞𨵿以攻或覰眼而擪或羸行伺擊或猛出追躡¶
垂成忽破壞中斷俄連接或外示閒暇伐事先和燮¶
或冒突超越鼓行令震疊或粗見形勢驅除令逺蹀¶
或開拓疆境欲并包揔攝或僅殘尺寸如黒子著靨¶
或橫潰解散如尸僵血喋或慙如告亡或喜如獻捷¶
䧟敵未甘虜報仇方借俠諱輸寧斷頭悔悞乃批頰¶
終朝巳罷精旣夜未交睫翻然悟且歎此何宜劫劫¶
孟軻惡妨行陶侃懲廢業&KR0045;雄有前言韋曜存徃牒¶
晉臣抑帝手梭侯何啻渉冶城子爭道拒父乃如輙¶
爭也實逆德豈如私闘怯藝成况窮苦此殆天所厭¶
<pb:KR4d0073_SBCK_002-7b>¶
如今劉與李倫等安可躐試令取一毫亦乏寸金鑷¶
以此待君子未與回參恊操具投諸江道耕而德獵¶
　　　　白鶴吟示覺海元公¶
白鶴聲可憐紅鶴聲可惡白鶴靜無匹紅鶴喧無數¶
白鶴招不來紅鶴揮不去長松受穢死乃以紅鶴故¶
北山道人曰美者自美吾何爲而喜惡者自惡吾何¶
爲而怒去自去耳吾何闕而追來自來耳吾何妨而¶
拒吾豈厭喧而求靜吾豈好丹而非素汝謂松死吾¶
無依邪吾方捨隂而坐露¶
　　　　示安大師¶
道人深北山爲家宴坐白露眠蒼霞手扶梲杖雖老¶
矣走險尚可追麏麚踞堂俯視何所有窈窕樛木垂¶
<pb:KR4d0073_SBCK_002-8a>¶
榠樝深㝷石路仍有栗持以饋我因烹茶¶
　　　　示寳覺¶
宿雨轉歊煩朝雲擁清迥蕭蕭碧柳輭脉脉紅蕖靚¶
黙卧如有懷荒乗豈無興幽人適過我共取牆隂徑¶
　　　　定林示道原¶
昨登定林山俯視東南陔但見一方白莫知所從來¶
濕銀注寒晶奩以青培堆迢迢晻靄中疑有白玉臺¶
是夕清風興煩雲豁然開常娥攀桂枝顧景乆徘徊¶
杖藜忽髙秋陳迹與子陪壯觀非復昔平蕪夜莓苔¶
　　　　我所思&KR0009;黃吉甫¶
我所思&KR0006;在彭蠡一奩寒晶徑千里天低紺滑風靜¶
止月澹星渟尤可喜亦復可憐波浪起琉璃崩嵌湧¶
<pb:KR4d0073_SBCK_002-8b>¶
顚絫萬斛之舟簸一葦超邑越都如歷指岸沙雪積¶
山雲委雲半飛泉挂龍尾跳空散作平地水牛乳芳¶
甘那得比蘿蔦㝠㝠䕃演迤稍上㝷源岀竒詭像圖¶
釋迦祠老子臺殿晻靄相重累石槽環除逗清泚松¶
竹靚深無虎虺其徒翛然棄塵滓雖未應眞終適巳¶
黃侯可與談妙理視棄榮宦猶弊屣每採紫芝求石¶
髓我欲從之勌游徙榖城公孫能&KR0002;此五老聞之當¶
啓齒&KR0009;聲五老吾念爾相見無時老將死¶
　　　　&KR0009;朱昌叔¶
西安春風花幾𣗳花邉飲酒今何處一盃塞上看黃¶
雲萬里&KR0009;聲無鴈去世事紛紛洗更新老來空得滿¶
衣塵青山欲買江南宅歸去相招有此身¶
<pb:KR4d0073_SBCK_002-9a>¶
　　　　與僧道昇二首¶
昇也初見我膚&KR0254;仍㓗白今何苦而老手脚皴以黒¶
聞有道人者於今號禪伯嬲汝以一句西歸瘦如腊¶
汝觀青青枝歲寒好顔色此松亦有心豈問庭前栢¶
　　　　二¶
跋陀羅師能幻物幻穢爲淨持幻佛佛幻諸天以戯¶
之幢幡香果助設施&KR0252;然悔欲除所幻還爲幻佛力¶
所持佛天與汝本無間汝今何㳟昔何慢十方三世¶
本來空受記豈非遭佛幻¶
　　　　贈彭器資¶
鄱水滔天竟東注氣澤所鍾賢可慕文章浩渺足波¶
瀾行義迢迢有歸處中江秋浸兩崖間遡洄與我相¶
<pb:KR4d0073_SBCK_002-9b>¶
徃還我挹其清乆未竭復得縱觀於波瀾放言深入¶
妙雲海示我僊聖本所寰楞伽我亦見髣髴歲晚所¶
悲行路難¶
　　　　贈王居士¶
武林王居士與子俱學佛以財供佛事不自費一物¶
　　　　贈李士雲¶
李子山水人而常寓城郭毫端出窈窕心手初不著¶
我聞大梵天擎跨雞孔雀執鈴揚赤幡浩劫淨無作¶
佳哉子能圖可以慰寂寞相與驗其眞他年在寥廓¶
臨川先生文集卷第二¶

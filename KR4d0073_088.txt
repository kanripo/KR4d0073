# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:41.845136
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 88
#+PROPERTY: FILE SB04n0482-088臨川先生文集-卷第八十八.
<pb:KR4d0073_SBCK_088-1a>¶
臨川先生文集卷第八十八¶
　　神道碑¶
　　　贈太師中書令勤威馮公神道碑¶
　　　翰林侍讀學士知許州軍州事梅公神道碑¶
　　　司農&KR0056;分司南京陳公神道碑¶
　　　虞部郎中贈衛尉&KR0056;李公神道碑¶
　　　　護衛忠果功臣侍衛親軍歩軍副都指揮¶
　　　　使威塞軍節度新州管内觀察處置等使¶
　　　　銀青光祿大夫檢校司空使持節新州刺¶
　　　　史兼御史大夫上柱國始平郡開國公食¶
　　　　邑二千一百戸食實封二百戸累贈太師¶
　　　　中書令兼尚書令追封魯國公謚勤威馮¶
<pb:KR4d0073_SBCK_088-1b>¶
　　　　公神道碑¶
馮氏有家於滑州之白馬者莫知其始所以徙至魯¶
公而甞以公開國於始平日其本出於漢杜陵楚相¶
唐之後也公諱守信字中孚自爲兒童狀貌嶷然慷¶
&KR0099;有大意人固已奇之矣旣冠從其鄕人受學以三¶
禮舉於鄕㑹太平興國初取兵民間公出應選有司¶
以公儒者欲免之公曰吾以子弟免而父兄任其勞¶
此儒者所不爲遂行以才武給宿衛　太宗征河東¶
公奮身冐兵數取俘馘以獻于行在　太宗壯而勞¶
之以功數遷至弓箭直副指揮使　眞宗兩駕河北¶
皆命公帥其所領先驅以禦契丹公所斬虜最諸將¶
遷天武軍都指揮使封州刺史充御前忠佐馬歩軍¶
<pb:KR4d0073_SBCK_088-2a>¶
都軍頭公雖在軍旅數以孝經論語爲人講&KR0003;人尚¶
以儒者目之至是　眞宗召問出孝經使講公講天¶
子一章因言自天子至於士不可以無學學不必博¶
孝經論語皆聖人以誨學者言行之要臣愚不足以¶
盡識然所以事　陛下不敢一日而忘此　眞宗嗟¶
嘆者久之由封州數遷至捧日四廂都指揮使英州¶
防禦使知瀛州兼高陽𨵿都部署由瀛州召還領歩¶
軍司公事當是時河決滑州天子以爲憂問誰可使¶
者公自言少長河上能知河利害詔以公爲侍衛親¶
軍歩軍副都指揮使容州觀察使知滑州兼修河都¶
部署河怒動埽埽且䧟公坐其上指畫自&KR0002;也遂號¶
其部人以一日塞之　天子賜手書&KR0324;諭召還領歩¶
<pb:KR4d0073_SBCK_088-2b>¶
軍如初已而遷威塞軍節度使是歲天禧五年也公¶
年六十六以八月二日薨于位　天子悼慟爲之罷¶
朝二日贈太尉賜錢三百萬勑宣慶使蔣州團練使¶
韓守英禮部郞中直集賢院石中立給護其䘮事遂¶
以其年九月二十四日葬開封之祥符縣黃溝鄕大¶
里之原公曽祖諱倫祖諱筠皆不仕考諱蘊贈官至¶
左屯衛大將軍先夫人劉氏玉城縣君後夫人張氏¶
清河郡夫人子男十三人於是文懿左侍禁文吉文¶
握文德文慶文顯文質文貴文銳並右班殿直文燦¶
文俊並右侍禁文郁文雅皆已卒公孝謹忠篤遇人¶
有恩祖母夫人疾病公不釋帶以侍輙數月常患世¶
醫不足頼以爲養力學方藥遂通其術公弟常欲上¶
<pb:KR4d0073_SBCK_088-3a>¶
其子爲公子以取高䕃公對之&KR0099;然曰吾自行伍蒙¶
主上拔擢至此欲棄軀以報久矣顧未有所奈何欺¶
之是歲并公子無所䕃曰以明吾心於弟非有愛也¶
韋城董方廉直爲公所友其卒有二女無以嫁公爲¶
選士辦裝嫁之如巳子公將兵治民寛𥳑有法故人¶
人畏愛之而無敢犯所居有迹賢士大夫多稱之者¶
公葬之三十二年而以其子故累贈至中書令兼尚¶
書令追封魯國公又二年始請謚於　天子而¶
天子賜之謚曰勤威又五年文顯爲西京左藏庫副¶
使提㸃開封府界諸縣鎭公事始作碑以表公墓而¶
以銘來請予問誄於太常問書於太史問諸故老以¶
考公子之所告而得公之所爲如此於是爲銘曰¶
<pb:KR4d0073_SBCK_088-3b>¶
允文　眞宗俊藝在工相協予武有來馮公馮公&KR0725;¶
&KR0725;奮節金革有聲中&KR0022;外動夷狄自公在野手不去¶
經率其所學以撫戎兵公之所撫𧴀貅豹虎指麾進¶
退妥&KR0002;兒女武窒以虣文罷於柔維時馮公兩取其¶
優孰施其文有壤千里孰致其武宿衛　天子¶
帝咨馮公爾往視河河決巳塞滑人來歌　帝聞而¶
嘉勞以手勑公拜稽首匪臣之力　帝曰來爾予𨤲¶
爾勤授之旄節留掌我軍方朝告薨有詔罷視弔贈¶
賻葬哀榮終始追拜爲令尚書中書賜爵國公胙以¶
魯墟士生顯榮没則多已維時馮公至今受祉在周¶
方虎咸有襃詩至漢充國雄爲之辭誰能詩公流示¶
無止刻碑墓門公實有子¶
<pb:KR4d0073_SBCK_088-4a>¶
　　　　翰林侍讀學士知許州軍州事梅公神道¶
　　　　碑¶
宋翰林侍讀學士正奉大夫行給事中知許州軍州¶
事兼管内堤堰橋道勸農事上柱國南昌郡開國公¶
食邑二千三百戸食實封六百戸賜紫金魚袋梅公¶
之墓在宣州宣城縣長安鄕西山里公有五子鼎臣¶
德臣寶臣輔臣清臣清臣今獨在爲尚書司門郞中¶
以公行狀及樂安歐陽公之銘來請文以刻墓碑時¶
熈寧元年八月四日也銘曰¶
公先梅伯後氏其國彌周渉秦不見史策有鋗有福¶
著漢名籍公福之孫詢字昌言三世弗仕陵陽之里¶
公第廷中判官利豐再歲而擢以丞將作以宰仁和¶
<pb:KR4d0073_SBCK_088-4b>¶
人譽用多主推御史侍考進士一見　天子以爲知¶
己詔曰試哉遂試中書舘之集賢賜服緋魚於時繼¶
遷兵我西鄙老弱餽守丁彊多死靈州告危　帝視¶
不怡公請擇人使潘羅支兵法所謂以夷攻夷¶
帝曰誰可無如臣者曰予汝嘉閉䧟奈何公拜且跪¶
颺言而起茍紓西師臣不愛死出書授之往訖爾謀¶
至疆勑還㑹棄靈州　帝察公藝可書　帝制相或¶
止之留佐三司其後羅支果窘西賊論將料敵皆如¶
所䇿或從或違或擠或推梧合阻夷神者公尸黜之¶
倅州用獄一眚去杭而蘇列國東屏漕輸淛河就付¶
將領三年告功僅得故省又以譴投守彼淮州有僚¶
許公相得於此與之欣然樂以忘徒使于湖北遷自¶
<pb:KR4d0073_SBCK_088-5a>¶
濠梁又奪一官往禆于襄坐發驛馬給奔䘮者于鄂¶
于蘇剖將之符握節𨵿中使揔其輸煌煌金章厥賜¶
特殊謀復靈武度兵葫蘆秦有將瑋諾公與俱㑹瑋¶
召還公復淪胥有反咸陽能名氏朱始雖弗察後捕¶
而誅自懷徂池再副戎車　眞宗新陟罪垢皆滌爲¶
郎度支以將廣德外更四州楚壽陜荆乃還待制中¶
紏獄刑有巋龍圖其唐殖殖就以學士專其閣直輟¶
之銓衡乗傳臨并超遷郎秩進直樞密趣歸封駮考¶
國中失申命選事得權進絀加職侍讀改司群牧移¶
之審官審是在服伐閱積遷給事于中告疾出許鼔¶
歌從容方公少壯志立人上談辭&KR0099;然　帝恱而嚮¶
及後晩出皆爲將相公則老矣將歸田里康定辛巳¶
<pb:KR4d0073_SBCK_088-5b>¶
六月十日公七十八以其官卒公開南昌勲爵第一¶
夫人曰劉不及郡封封君彭城其卒先公公卒明年¶
季秋挾日于州山西&KR0114;祔而吉公有四子伯爲進士¶
丞于殿中與仲前死仲賜科名叔也皆丞將作殿中¶
或廢或興有顯惟季時丞衛尉今爲郎中論序初終¶
實來求詩刻示無窮¶
　　　　司農&KR0056;分司南京陳公神道碑¶
司農&KR0056;分司南京陳公旣以嘉祐七年九月某甲子¶
葬開封府之祥符縣西韓村皇考魏公之塋至十二¶
月公子世範等乃來求銘以作公碑蓋公昆弟皆從¶
先人游而某又甞得識公父子故爲序其實而繫以¶
銘序曰¶
<pb:KR4d0073_SBCK_088-6a>¶
公諱某字良器以贈太師尚書今兼中書令衛國公¶
諱嵩者爲曽祖以贈太師尚書令兼中書令燕國公¶
諱光嗣者爲祖而尚書左丞集賢院學士諱恕之子¶
也左丞當　眞宗時參知政事後以其子&KR0302;公之貴¶
而贈至太師尚書令兼中書令魏國公公&KR0302;公之弟¶
也而於魏公爲少子年六十八以嘉祐七年六月得¶
疾分司而以乙巳棄世于陳州階至朝散大夫勲至¶
上柱國爵至潁川郡開國子食邑至六百戸賜紫金¶
魚袋官終於司農&KR0056;而所更者祕書省正字太常寺¶
太祝大理評事光祿大理寺丞太子中舎殿中丞國¶
子博士尚書虞部比部駕部貟外郎郎中司農光禄¶
少&KR0056;少府監任終於知陳州而所歷者監楚州衡州¶
<pb:KR4d0073_SBCK_088-6b>¶
酒稅知衢州江山縣知南恩州通判江揚洪廬潭州¶
知衡州監江寧府糧料院知興化軍知均州判登聞¶
鼔院知曹州判殿中省知郢州鄭州其通判揚州廬¶
州皆有所避不赴知郢州則未赴而徙凢仕四十三¶
年蓋其行事可記者衆矣而公子所能記者在江州¶
人大饑且疫公爲具饘粥醫藥不足則取廬山諸佛¶
寺餘財以續之所活以萬數有盜刈人之禾而傷其¶
主者當死公曰古之荒政所以恤人者盡矣然尚緩¶
刑況今哉即奏貸其死洪州大水城之不滅者十五¶
水得城竇以入舉城惶擾不知所爲公豫具薪藁不¶
終日以塞州人德之曰無陳公吾屬如何矣衡州之¶
南山廣袤百餘里與夷接境大木蒙密中國人逋逃¶
<pb:KR4d0073_SBCK_088-7a>¶
其中冒稱夷人數出冦常寧諸邑其酋有挾左道者¶
人傳以爲能致風雨官軍尤憚之公誘以恩信則率¶
衆數百來自占巳而與其甥亡去又將爲冦州人皆¶
恐公設方略以一日捕得殺之　天子賜詔書奨諭¶
公因圖上山川形勢攻取之策以爲賊今不除黨附¶
日衆夷人謂中國無能爲必出助之可須農𨻶發千¶
人使操斧斤隨以強弩斬木除道則賊失所恃不攻¶
而自窮又出其材可以佐經用奏未報轉運使害其¶
事劾公擅擊斷不聽用佐吏又甞稱病不自祭炎帝¶
公坐此罷州人乞留不得而賊果侵㝷不制朝廷出¶
使發兵擊之數年然後定興化多進士就鄕舉者常¶
八九百人而學舎弊小無文籍公至則新而大之爲¶
<pb:KR4d0073_SBCK_088-7b>¶
之購書而國子之所有者皆具均州漢上舟子數溺¶
商旅取貨財而以險爲解公捕案寘法因取近灘數¶
家除其徭使表水險渉者因此得不死曹州多盜亡¶
命之尤凶强者七十餘人公集重購得之幾盡又修¶
律令五家爲保之法故盜往往逃去之它境蓋公施¶
於政者能如此公嘗爲書十二篇上之曰國政要事¶
其&KR0003;多聽用而中書欲遷職事以奨之公乃自言外¶
祖王氏葬揚州無主後願除淮南所當得之一官以¶
往視其丘墓而已&KR0302;公之葬也　天子自曹州召公¶
歸襄事特詔許公升殿公謝&KR0302;公遭遇始終恩禮之¶
厚因乞御篆&KR0302;公之碑首上爲動容賜其首曰襃忠¶
之碑而公終無一言自及旣分司無田園僦官屋以¶
<pb:KR4d0073_SBCK_088-8a>¶
居自爲棺歛葬埋之制趣於儉而已少長好書以至¶
於老於篆籕尤善有集二十卷其文能世其家者也¶
夫人馮氏江南李氏時宰相延巳之孫子男五人世¶
範前商州洛南縣尉世安前廣州新會縣令世修大¶
理寺丞世永將作監主簿世弈太常寺太祝女四人¶
長適大理評事栁安期次適右班殿直王允懿次尚¶
㓜也陳氏漢太丘長諱寔之後故其望在潁川而世¶
居洪州之南昌縣當唐末五代之亂無仕者魏公布¶
衣起閭巷明敏諒直稱天下仍父子執國柄而至&KR0302;¶
公尤盛公於仕甞齟齬然尚至九&KR0056;以榮祿自終蓋¶
太丘之仁隱阨於一時而紀諶群泰貴顯者數世豈¶
魏公之先遭世不治亦有濳德晦行如太丘者乎不¶
<pb:KR4d0073_SBCK_088-8b>¶
然何其後世之興如此是故不可以無銘也銘曰¶
虞賔夏商其後爲陳屢絶復封以承聖人至漢太丘¶
棄時就德詒祿魏晉子孫世食旣又困窮乃生魏公¶
魏公之出魁名碩實有公有&KR0056;饋祀其室公則盛矣¶
天子所思繩繩維&KR0056;亦顯于時治官牧民入出具宜¶
胡公之虚太丘之里兩有州國紹榮本始歸葬浚郊¶
皇考在前峙此銘詩爲告新阡¶
　　　　虞部郎中贈衛尉&KR0056;李公神道碑¶
嘉祐八年六月某甲子制曰朕初即位大賚羣臣陞¶
朝者及其父母具官某父具官某率德蹈義不躬榮¶
祿能敎厥子並爲才臣加賜名命序諸&KR0056;位所以勸¶
天下之爲人父者豈特以慰孝子之心哉可特贈衛¶
<pb:KR4d0073_SBCK_088-9a>¶
尉&KR0056;翌日某甲子中書下其書告第又副其書賜寛¶
等以待墓焚寛等受書焚其副墓上乃撰次衛尉官¶
世行治始卒來請曰先人頼　天子慶施賜之官三¶
品矣而墓碑未刻惟德善可以有辭于後世者夫子¶
實聞知某曰然衛尉公墓隧宜得銘久矣於是爲序¶
而銘焉序曰¶
公姓李氏故隴西人七世祖諱某始遷于光山五世¶
祖諱某以其郡人王閩從之始爲建安人曽祖諱某¶
皆不仕考諱某嘗仕江南李氏稍顯矣江南國除又¶
舉進士中等以殿中丞致仕有學行名能知人贈其¶
父大理評事而已亦以子貴贈至吏部尚書遊豫章¶
樂其湖山曰吾必終於此於是又始爲豫章人尚書¶
<pb:KR4d0073_SBCK_088-9b>¶
之子伯曰虚巳官至尚書工部侍郎以才能聞天下¶
其季則公也公諱某字公濟少篤學讀書兼晝夜不¶
息一以進士舉不中即以兄䕃爲郊社齋郎再選福¶
州閩清洪州靖安縣尉有能名遷饒州餘干縣令至¶
於毀&KR0075;祠取其材以爲孔子廟率縣人之秀者興于¶
學豪宗大姓歛手不敢犯法州將部使者奏乞與京¶
官移之劇縣不報而坐不覺獄卒殺人以免當是時¶
侍郎方以分司就第公曰吾兄老矣我得朝夕從之¶
游以灑掃先人廬冡尚何求而仕遂止不復言仕侍¶
郎之卒也　天子以公試祕書省校書郎知江州德¶
安縣事辭不就後甞一至京師大臣交口勸&KR0003;欲官¶
之終以其不可強也而晏元獻公爲公請乃除太子¶
<pb:KR4d0073_SBCK_088-10a>¶
洗馬致仕&KR0004;尚書未老棄其官以歸至侍郎及公之¶
退也亦皆未老自尚書至公再世皆有子而皆以嚴¶
治其家如吏治江西士大夫慕其世德稱其家法蓋¶
近世士多外自藩飾爲聲名而内實罕能治其家及¶
老往往顧利冒恥不知休息公獨父子兄弟能如此¶
嗚呼其可謂賢於人也已公事親孝比遭大䘮廬墓¶
六年然後已事兄與其寡姊衣食藥物必躬親之及¶
公老矣二子就養如公之爲子弟也寛甞爲江浙等¶
路提㸃鑄錢坑冶又甞提㸃江南西路刑獄定亦再¶
爲洪州官不去左右者十二年皆以才能爲世聞人¶
以恩遷公官至尚書虞部郎中階至朝奉郎勲至護¶
軍以嘉祐四年七月某甲子卒於豫章之第室年八¶
<pb:KR4d0073_SBCK_088-10b>¶
十九夫人長壽縣君趙氏先公卒八年旣葬矣五年¶
某月某甲子以公葬於夫人之墓左曰雷岡在新建¶
縣之桃花鄕新里夫人故衢州人某官湘之女湘有¶
文行尚書與爲友故爲公娶其女子三人寛定寔寔¶
守祕書省正字早世於公之葬也寛爲尚書司勲貟¶
外郎定爲尚書庫部貟外郎女子二人已嫁孫二十¶
有一人曽孫十有五人皆率公敎無違者公旣葬而¶
二子以恩贈公衛尉&KR0056;云銘曰¶
李世大家隴西其先於唐之季再世光山移遯于閩¶
嶺海之閒乃生尚書節行有偉始來江南考室章水¶
繩繩二子隱顯兼榮孰多後禄其季維&KR0056;㓜壯躬孝¶
唯君之踐能不盡用止於一縣退以德義𨤲身於家¶
<pb:KR4d0073_SBCK_088-11a>¶
外内肅雝人不疵嗟亦有二子維　天子使父曰往¶
矣致而臣身子曰歸哉以寧吾親以率其婦左右恂¶
恂以官就侍　天子之仁旣具祉福考終大耄追榮¶
于幽乃賜&KR0056;號伐石西山作爲螭龜管之墓上勒此¶
銘詩¶
臨川先生文集卷第八十¶
<pb:KR4d0073_SBCK_088-11b>¶
<pb:KR4d0073_SBCK_088-11b>¶
# SB1_0940-128.png

# -*- mode: mandoku-view -*-
#+TITLE: 臨川文集
#+DATE: 2015-09-23 10:20:21
#+PROPERTY: JUAN 42

¶
<md:KR4d0073_SBCK_042-1a>¶
<pb:KR4d0073_WYG_042-1a>
欽定四庫全書
　臨川文集巻

四十二¶　　　宋　王安石　撰
　　劄子¶
　　　相度牧馬所舉薛向劄子¶
　　　論許舉留守令勑劄子¶
　　　乞朝陵劄子¶
　　　乞免修實錄劄子¶
　　　乞改科條制劄子
<pb:KR4d0073_WYG_042-1b>
　　　廟議劄子¶
　　　議服劄子¶
　　　議南郊三聖並侑劄子¶
　　　議郊祀壇制劄子¶
　　　議郊廟太牢劄子<md:KR4d0073_SBCK_042-1b>¶　　　議皇地示神州地示不合燎燔事劄子¶
　　　進鄴候遺事劄子¶
　　　　相度牧馬所舉薛向劄子
<pb:KR4d0073_WYG_042-2a>
臣等竊觀自古國馬盛衰皆以所任得人失人而已¶汧
渭之間未嘗無牧而非子獨能蕃息於周河隴之¶間未
嘗無牧而張萬嵗獨能蕃息於唐此前世得人¶之明效
也使得人而不久其官久其官而不使得專¶其事使得
專其事而不臨之以賞罰亦不可以成功¶今臣等相度
陜西一路買馬監牧利害大綱已具奏¶聞伏見權陜西
轉運副使薛向精力强果逹於政事¶河北便糴陜西𣙜
鹽皆有已試之效今來相度陜西¶馬事尤為詳悉臣等
<pb:KR4d0073_WYG_042-2b>
前奏已乞就委薛向提舉陜西<md:KR4d0073_SBCK_042-2a>¶買馬及監牧公事今欲
乞降指揮許令久任緣今來¶馬價多出於解池鹽利三
司所支銀紬絹等又許令¶於陜西轉運司兊換見錢今
薛向旣掌解鹽又領陜¶西財賦則通融變轉於事為便
兼臣等訪問得薛向¶陜西係官空地可以興置監牧處
甚多若將來稍成¶次第即可以漸興置蓋得西戎之馬
牧之於西方不¶失其土性一利也因未嘗耕懇之地無
傷於民二利¶也因向之材而就令經始三利也又河北
<pb:KR4d0073_WYG_042-3a>
有河防塘¶泊之患而土多舄鹵不毛戎馬所屯地利不
足諸監¶牧多在此路所占草地多是肥饒而馬又不堪
未嘗¶大段孳息若陜西興置監牧漸成次第即河北諸
監¶有可存者悉以陜西良馬易其惡種有可廢者悉以<md:KR4d0073_SBCK_042-2b>¶肥饒之地賦民於地不足而馬所不宜之費以肥饒¶之
地賦民而收其課租以助戎馬之費於地有餘而¶馬所
宜之處以未嘗耕墾之地牧馬而無傷於民此¶又利之
大者也如允臣等所奏即乞薛向所奏舉官¶貟及論改
<pb:KR4d0073_WYG_042-3b>
舊弊朝廷一切應副成功則無愛賞敗事¶則無憚罰如
此則臣等保任薛向必能上副朝廷改¶法之意如將來
敗事臣等各甘同辠取進止¶
　　　　論許舉留守令勑劄子¶
臣伏奉今月二十九日中書降到勑語諸州知州¶知軍
知縣縣令内有清白不擾而政迹尤異實惠及¶民有如
係三周年或三十箇月替到任已及成資係¶二周年替
到任已及一年已上其知州軍許本路安<md:KR4d0073_SBCK_042-3a>¶撫轉運使副
<pb:KR4d0073_WYG_042-4a>
判官提㸃刑獄知縣縣令即更與本處¶知州軍通判並
連署同辠保舉再任仍湏於奏狀内¶將本官到任以來
政迹可紀實狀一一條列奏委中¶書門下更加察訪如
不是妄舉即進呈取㫖當議量¶所述政迹及合入資序
推恩許令再任令臣撰勑辭¶者臣竊以謂朝廷欲使守
令之宜民者久於其官誠¶亦方今政務之先急然勑意
有於方今事變尚未¶合者今審官除知州軍皆待一年
八月闕知縣縣令¶亦大抵待闕一年以上今若使係三
<pb:KR4d0073_WYG_042-4b>
年及三十月替¶者湏候成資方得舉留再任比及朝廷
報許即其人¶係三十月替者巳及替期係三年替者亦
已去替期¶不逺待闕之人亦已赴任雖未赴任亦多已
待闕一<md:KR4d0073_SBCK_042-3b>¶年方復使之還就審官别求差遣即於人情有
所未¶安兼朝廷欲使守令久於其官為其自知勢可以
久¶則果於有為而又上下相安莫有苟且之意則必候¶
成資然後許之再任孰若一年以上即皆許之舉留¶如
此則已除待闕之人免徃返之勞弊而被留之守¶令又
<pb:KR4d0073_WYG_042-5a>
早自知其當久而於興利除害敢有所為所有¶勑詞臣
雖已具草如以臣議為允只乞於所降勑¶語内除去如
係三周年或三十箇月替到任已及成¶資係二周年替
二十二字取進止¶
　　　　乞朝陵劄子¶
臣當仁宗皇帝英宗皇帝遷坐之時方以遭䘮¶疾病在
外今䝉召還復備從官伏見朝廷將命官朝<md:KR4d0073_SBCK_042-4a>¶拜諸陵臣
欲備使冀得少紓螻蟻區區感慕之情伏¶望聖慈特賜
<pb:KR4d0073_WYG_042-5b>
矜許取進止¶
　　　　乞免修實錄劄子¶
臣准閤門報勑差臣與吳充同修英宗皇帝實錄¶竊緣
臣於吳充為正親家慮有共事之嫌今來實錄¶院止闕
呂公著一人臣於討論綴緝不如吳充精宻¶若止差吳
充一人以代公著自足辦事伏望聖恩¶詳酌指揮所有
勑牒臣未敢受取進止¶
　　　　乞改科條制劄子
<pb:KR4d0073_WYG_042-6a>
伏以古之取士皆本於學校故道德一於上而習俗¶成
於下其人材皆足以有為於世自先王之澤竭教¶養之
法無所本士雖有美材而無學校師友以成就<md:KR4d0073_SBCK_042-4b>¶之議者
之所患也今欲追復古制以革其弊則患於¶無漸宜先
除去聲病對偶之文使學者得以專意經¶義以俟朝廷
興建學校然後講求三代所以教育選¶舉之法施於天
下庻幾可復古矣所對明經科欲行¶廢罷并諸科元額
内解明經人數添解進士及更俟¶一次科場不許新應
<pb:KR4d0073_WYG_042-6b>
諸科人投下文字漸令改習進¶士仍於京東陜西河東
河北京西五路先置學官使¶之教導於南省所添進士
奏名仍具别作一項止取¶上件京東等五路應舉人并
府監諸路曾應諸科改¶應進士人數所貴合格者多可
以誘進諸科嚮習進¶士科業如允所奏乞降勑命施行¶
　　　　廟議劄子<md:KR4d0073_SBCK_042-5a>¶准中書門下奏准治平四年閏三月八日勑遷¶僖祖廟
主藏之夾室臣等聞萬物本乎天人本乎祖¶故先王廟
<pb:KR4d0073_WYG_042-7a>
祀之制有疏而無絶有逺而無遺商周之¶王斷自稷契
以下者非絶嚳以上遺之以其自有本¶統承之故也若
夫尊卑之位先後之序則子孫雖齊¶聖有功不得以加
其祖考天下萬世之通道也竊以¶本朝自僖祖以上世
次不可得而知則僖祖有¶廟與稷契疑無以異今毀其
廟而藏其主夾室替祖¶考之尊而下附於子孫殆非所
以順祖宗孝心事亡¶如事存之義求之前載雖或有然
考合於經乃無成¶憲因情制禮實在聖時伏惟皇帝陛
<pb:KR4d0073_WYG_042-7b>
下仁孝聰明¶紹天稽古動容周旋惟道之從宗祀重事
所宜博考<md:KR4d0073_SBCK_042-5b>¶乞以臣等所奏付之兩制詳議而擇取其當¶
　　　　議服劄子¶
先王制服也順性命之理而為之節恩之深淺義之¶逺
近禮之所與奪刑之所生殺皆於此乎權之傳曰¶三年
之䘮未有知其所從來者也蓋朞年及緦麻緣¶是以為
衰而其輕重遲速之制非得與時變易唯貴¶之於賤或
降或絶或否蓋在先王之時諸侯大夫各¶君其父兄欲
<pb:KR4d0073_WYG_042-8a>
尊尊之義有所伸則宜親親之恩有所¶屈此其所以降
絶之意也自封建之法廢諸侯大夫¶降絶之禮無所復
施士大夫無宗其適孫傳重之屬¶不可純用周制臣愚
以謂方今惟諸侯大夫降絶之¶禮可廢而適子死非傳
爵者無衆子乃可於適孫承<md:KR4d0073_SBCK_042-6a>¶重自餘䘮服當用周制而
已何則先王制服三年之¶䘮以為差非得與時變易故
也然自秦漢以來言禮¶者或失經㫖而歴代承用傳守
至今與夫近世改制¶亦皆有說非以義折𠂻則不明故
<pb:KR4d0073_WYG_042-8b>
臣於所欲定則為¶議以辯之末學寡陋獨用已見决千
嵗以來之所惑¶恐不能盡伏乞以付學士大夫博議令
臣得與反復¶
　　　　議南郊三聖並侑劄子¶
臣等聞推尊尊以享帝義之至推親親以享親仁之¶極
尊尊不可以瀆故郊無二主親親不可以僭故廟¶止其
先今三后並配欲以致孝也而適所以瀆乎享¶帝後宫
有廟欲以廣恩也而適所以僭乎享親推存¶事亡則非
<pb:KR4d0073_WYG_042-9a>
所以寧親也臣等今詳議欲乞各如禮官<md:KR4d0073_SBCK_042-6b>¶所議¶
　　　　議郊祀壇制劄子¶
先王所以交於神明壇坎牲幣噐服時日形色度數¶莫
不依其象類易曰一隂一陽之謂道乾陽物也坤¶隂物
也冬日至祀天於地上之圜丘所謂為髙必因¶丘陵而
因天事天也夏日至祭地於澤中之方丘所¶謂為下必
因川澤而因地事地也蓋陽以圎為形其¶性動隂以方
為體其性静天陽而動故祀於地上之¶圜丘而禮神以
<pb:KR4d0073_WYG_042-9b>
蒼璧璧亦圎也地隂而静故祭於澤¶中之方丘而禮神
以黄琮琮亦方也合祀天地為圎¶壇而於國陽之地上
豈聖人以類求神之意哉熈寧¶郊儀祭皇地示壇八角
祭神州地示壇廣四十八歩<md:KR4d0073_SBCK_042-7a>¶髙五尺今則變方為圎壇
神州築方壇而復無坎皆¶不應禮伏請皇地示神州地
示為方壇壇之外為坎¶庻協古制¶
　　　　議郊廟太牢劄子¶
謹按禮記王制祭宗廟之牛角握周禮小司徒凡小¶祭
<pb:KR4d0073_WYG_042-10a>
祀奉牛牲古者諸侯五廟礿祠烝嘗每廟一太¶牢大
夫三廟有天子之大夫故曰大夫用索牛謂之¶索者求
得而用之但不在滌而已諸侯之祔祭用太¶牢吉祭則
少牢自諸侯與天子之大夫時祭用牲如¶此然則天子
之祭用牛者可知矣唐郊祀并宗廟社¶稷等祭悉用太
牢其後稍易舊制九廟時享有攝事¶共用一犢國朝開
寳初冬至親郊詔有司宗廟共<md:KR4d0073_SBCK_042-7b>¶用犢一郊壇用犢三又
詔其常祀惟昊天上帝用¶犢自餘大祀悉以羊豕代之
<pb:KR4d0073_WYG_042-10b>
嘉祐中仁宗親祫即¶每室用太牢自餘三年親祀八室
共用一犢有司攝¶事惟以羊豕記曰先王之制禮也不
可多也不可寡¶也唯其稱也是故君子太牢而祭謂之
禮曰君子謂¶大夫以上也夫以天下奉其祖禰而廟享
牲牢用過¶乎儉不可謂稱今三年親祠而八室共用一
犢及祫¶享盛祭有司攝事而少牢則非稱欲乞三年親
祠并¶食饗有司攝事伏請太廟每室並用太牢一貼黄
竊¶恐朝廷以牛數多或乞時饗且仍舊制右奉聖㫖¶唯
<pb:KR4d0073_WYG_042-11a>
親祠并祫享毎室用太牢¶
　　　　議皇地示神州地示不合燎燔事劄子<md:KR4d0073_SBCK_042-8a>¶伏惟北郊所祭皇地示并神州地示秪合坎瘞自來¶郤
如祭天升煙之義别建一壇燔祝版臣昨累㳄具¶狀奏
聞乞行改正雖䝉聖㫖下有司詳定又縁所¶定壇壝儀
注條件不少考求典故未能遽革伏覩今¶月二十一日
神州地示亦依襲故常泥飾壇燎依舊¶行事臣昨亦備
述自古以來祭祀皆為瘞坎蓋取就¶下求隂之義及考
<pb:KR4d0073_WYG_042-11b>
先儒所祭地示即無槱燎之文伏¶覩國朝祀儀所載祀
辭亦曰瘞儀却行燔燎之禮顯¶是從來差錯恐瀆于神
欲乞不候議定諸壇壝等制¶度先次考正今來瘞埋之
義更不於壇上燔燎祝版¶以别天神地示之異上副陛
下修誠致孝肅恭祠¶享之意奏聞候勑㫖狀前批送太
常禮院本所謹<md:KR4d0073_SBCK_042-8b>¶案古者祀天神燔柴登煙祭皇地示埋
瘞蓋燔柴則¶升煙于上瘞埋則逹氣于下求神必以其
類故也王¶涇唐郊祀錄凡祭祀地示則為瘞埳於神壇
<pb:KR4d0073_WYG_042-12a>
之壬地¶方深取足容物祭訖置牲幣祀饌於其中而埋
之熈¶寧祀儀皇地示神州地示皆為燎壇方一丈髙一
丈¶有二尺開上南出方六尺在壇南二十歩丙地祭太¶
社太稷又設燎柴於西神門外道北以地示而同之¶天
神之祀殊悖於禮所有今來王某起請實合禮制¶伏請
自今祭皇地示神州地示太社太稷其祝版與¶牲幣饌
物並瘞於埳更不設燎所有皇地示神州地¶示燎壇並
乞除去
<pb:KR4d0073_WYG_042-12b>
　　　　進鄴侯遺事劄子<md:KR4d0073_SBCK_042-9a>¶臣前日伏奉聖㫖許進鄴侯遺事今繕錄已具然¶無别
本叅校恐不能無脫誤竊以宇文黒獺之中材¶遇傾側
窮困之時而輔之以區區之蘇綽然其為法¶尚有可取
伏惟陛下天縱上智卓然之材全有百¶年無事萬里之
中國欲剏業垂統追堯舜三代在明¶道制衆運之而已
如李泌所稱豈足道哉顧求多聞¶以考古今得失之數
則此書亦或可備省覽謹隨劄¶子上進
<pb:KR4d0073_WYG_042-13a>
　
　
　
　
　
　
　
　
<pb:KR4d0073_WYG_042-13b>
　
　
　
　
　
　
　
　臨川文集巻四十二

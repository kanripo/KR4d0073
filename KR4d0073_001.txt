# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.068452
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0482-001臨川先生文集-卷第一.
<pb:KR4d0073_SBCK_001-1a>¶
臨川先生文集卷第一¶
　　古詩¶
　　　元豐行示德逢¶
　　　後元豐行¶
　　　夜夢與和甫別因&KR0009;純甫¶
　　　純甫出釋惠崇畫要予作詩¶
　　　徐熈花¶
　　　燕侍郞山水¶
　　　陶縝菜¶
　　　逆沈氏妹于白鷺洲遇雪作詩&KR0009;天騭¶
　　　招約之職方并示正甫書記¶
　　　同王濬賢良賦龜¶
<pb:KR4d0073_SBCK_001-1b>¶
　　　　示元度(營居半/山園作)¶
　　　　仲明父至宿明日遂行¶
　　　　杏花¶
　　　　奉酬約之見招¶
　　　　&KR0009;吳氏女子¶
　　　　贈約之¶
　　　　&KR0009;楊德逢¶
　　　　再次前韻&KR0009;楊德逢¶
　　　　仲明父不至¶
　　　　與吕望之上東嶺¶
　　　　與望之至八功德水¶
　　　　要望之過我廬¶
<pb:KR4d0073_SBCK_001-2a>¶
　　　聞望之解舟¶
　　　法雲¶
　　　彎碕¶
　　　月夜二首¶
　　　兩山間¶
　　　　元豐行示德逢¶
四山翛翛映赤日田背坼如龜兆出湖隂先生坐草¶
室看踏溝車望秋實雷蟠電掣雲滔滔夜半載雨輸¶
亭臯旱禾秀發埋牛尻豆死更蘇肥莢毛倒持龍骨¶
挂屋敖買酒澆客追前勞三年五穀賤如水今見西¶
成復如此元豐聖人與天通千秋萬歲與此同先生¶
在野故不窮撃壤至老歌元豐¶
<pb:KR4d0073_SBCK_001-2b>¶
　　　　後元豐行¶
歌元豐十日五日一雨風麥行千里不見土連山没¶
雲皆種&KR0112;水秧綿綿復多稌龍骨長乾挂梁梠鰣魚¶
岀網蔽洲渚荻筍肥甘勝牛乳百錢可得酒斗許雖¶
非社日長聞鼓吳兒蹋歌女起舞但道快樂無所苦¶
老翁塹水西南流楊柳中間杙小舟乗興欹眠過白¶
下逢人歡𥬇得無愁¶
　　　　夜夢與和甫別如赴北京時和甫作詩覺¶
　　　　而有作因&KR0009;純甫¶
水菽中歲樂鼎茵暮年悲同胞苦零落㑹合尚悽其¶
況乃夢乖闊傷懷而賦詩詩言道路寒乃似北征時¶
叔&KR0006;今安否季也來何遲中夜遂不眠輾轉涕流離¶
<pb:KR4d0073_SBCK_001-3a>¶
老我孤主恩結草以爲期冀叔善事國有知無不爲¶
千里永相望昧昧我思之幸唯季優游歲晩相𢹂持¶
於焉可晤語水木有茅茨畹蘭佇歸憩遶屋正華滋¶
　　　　純甫出釋惠崇畫要予作詩¶
畫史紛紛何足數惠崇晩出吾最許旱雲六月漲林¶
莽移我翛然墮洲渚黃蘆低摧雪翳土鳧鴈靜立將¶
儔侣徃時所歷今在眼沙平水澹西江浦暮氣沈舟¶
暗魚罟欹眠嘔軋如聞㯭頗疑道人三昧力異域山¶
川能斷取方諸承水調幻藥灑落生綃變寒暑金坡¶
巨然山數堵粉墨空多眞漫與大梁崔白亦善畫曾¶
見桃花淨初吐酒酣弄筆起春風便恐漂零作紅雨¶
鸎流探枝婉欲語&KR0097;蜂掇蘂隨翅股一時二子皆絶¶
<pb:KR4d0073_SBCK_001-3b>¶
藝裘馬穿羸乆羇旅華堂豈惜萬黃金苦道今人不¶
如古¶
　　　　徐熈花¶
徐熈丹青蓋江左杏枝偃蹇花婀娜一見眞謂值芳¶
時安知有人槃礴臝同朝衆史共排媢亦欲學之無¶
自可錦囊深貯幾春風借問此木何時果¶
　　　　燕侍郞山水¶
徃時濯足瀟湘浦獨上九疑㝷二女蒼梧之野煙漠¶
漠斷壠連岡散平楚暮年傷心波浪阻不意畫中能¶
更覩燕公侍書燕王府王求一筆終不與奏論讞死¶
誤當赦全活至今何可數仁人義士埋黃圡秪有粉¶
墨歸囊褚¶
<pb:KR4d0073_SBCK_001-4a>¶
　　　　陶縝菜¶
江南種菜漫阡陌紫芥緑菘何所直陶生畫此共言¶
好一幅徃徃黃金百北山老圃不外慕但守荒畦斸¶
荆&KR0068;陶生養目渠養腹各以所能爲物役¶
　　　　巳未耿天騭著作自烏江來予逆沈氏妹¶
　　　　于白鷺洲遇雪作此詩&KR0009;天騭(辛酉冬天/騭復來誦)¶
(之遂書于壁請天/騭書所酬干右)¶
朔風積夜雪明發洲渚淨開門望鍾山松石皓相映¶
故人過我宿未盡躋攀興而我方渺然長波一歸艇¶
款叚庻可䇿柴荆當未&KR0661;與子出東岡墻西掃新徑¶
　　　　招約之職方并示正甫書記¶
徃時江緫宅近在青溪曲井滅非故桐臺傾尚餘竹¶
<pb:KR4d0073_SBCK_001-4b>¶
池塘三四月菱蔓芙蕖馥蒲柳亦競時冥&KR0115;一川緑¶
方坻最所愛意謂可穿築欲往無舟梁長年&KR0009;心目¶
故人晩得此心事付草木消揺櫩宇新攬結蹊隧熟¶
更能適我願中水開茆屋&KR0017;營誅荒梗人境掃喧黷¶
濠魚淨留連海鳥暖追逐豈無方外客於此停高躅¶
憶初桑落時要我豈非夙蠶眠忽欲老一个未言速¶
當縁東門水尚澀南浦舳吾廬雖隱翳賞眺還自足¶
橫陂受後澗直塹輸前瀆跳鱗出重錦舞羽墮輭玉¶
碧筩遞舒卷紫角聮出縮千枝孫嶧陽萬本母淇澳¶
滿門陶令株彌岸韓侯蔌尚復有野物與公新聽矚¶
金鈿擁蕪菁翠&KR0013;敷首蓿蝦蟆能作技科斗似可讀¶
櫺軒俯北渚花氣時度谷耘耡聊效顰締搆行可續¶
<pb:KR4d0073_SBCK_001-5a>¶
荒乗儻不倦一晝敢辭&KR0114;雖無北海酒乃有平津肉¶
翛翛仙李枝城市乆煩促&KR0009;聲與俱來䕃我臺上穀¶
　　　　同王濬賢良賦龜得升字¶
世傳一尾龜百齡此龜逮見隋唐興雖然天幸免焦¶
灼想屢縮頸愁嚴凝前年赴海不量力欲替鼇&KR0018;三¶
崚嶒番禺使君邂逅見知困簸蕩因嗟矜疾呼余且¶
設網取以組系首&KR3839;穿繩北歸與俱度大&KR0067;兩夫贔¶
屭苦不勝艤舩秦淮擔送我云此一可當十朋昔人¶
寳龜謂神物奉事槁骨尤兢兢殘民滅國遞爭奪有¶
此乃敢司黎蒸於時覩甲別貴賤太&KR0114;藏法傳昆仍¶
豈如元君湏見夢初知歡喜得未曾自從九江罷納¶
錫衆漁賤棄秋不登&KR0114;人官廢亦巳乆果獵誰復知¶
<pb:KR4d0073_SBCK_001-5b>¶
殊稱今君此寳世莫識我亦坐視心瞢瞢搘牀纔堪¶
比瓦礫當粟孰肯&KR0162;斗升糝頭腥臊何足嗜曵尾汚¶
穢適可憎盛溲除聾豈必驗蹈背出險安敢慿刳腸¶
以占幸無事卷殻而食病未能如聞翁息可視效乃¶
往有墮崖千層仰窺朝陽俯引氣亦得難老如岡陵¶
諒能學此真壽𩔖世論妄以蟲疑氷嗟余老矣倦呼¶
吸起晏光景難瞻承但知故人所玩惜每戒異物相¶
侵陵唯憂盜賊今好&KR0114;夜半刦請無威懲復恐嚵夫¶
&KR0018;之走并竊老木爲薪烝淺樊荒圃不可保守視且¶
&KR0009;鍾山僧¶
　　　　示元度(營居半/山園作)¶
今年鍾山南隨分作園囿鑿池搆吾廬碧水寒可漱¶
<pb:KR4d0073_SBCK_001-6a>¶
溝西雇丁壯擔土爲培塿扶踈三百株蒔梀最高茂¶
不求鵷鶵實但取易成就中空一丈地斬木令結搆¶
五楸東都來斸以遶簷溜老來厭世語深卧塞門竇¶
贖魚與之游餧鳥見如舊獨當邀之子商略終宇宙¶
更待春日長黃鸝弄清晝¶
　　　　仲明父至宿明日遂行¶
初登張公門公子始冠幘於今見公子與我偕𩯭白¶
山林坐語𥬇宛我在公側豈惟貌如之侃侃有公德¶
憶公營&KR0180;郷許我歸作客我歸公旣逝惆悵難再得¶
得子如得公交懷我忻戚漂摇將安往稅駕止一昔¶
寤言且勿寐庻以永今夕何時復能還裹飯冶城宅¶
　　　　杏花¶
<pb:KR4d0073_SBCK_001-6b>¶
石梁度空曠茅屋臨清烱俯窺嬌饒杏未覺身勝影¶
嫣如景陽妃含𥬇墮宫井怊悵有微波殘粧壞難整¶
　　　　奉酬約之見招¶
君家叚干木爲義畏人侵馮軾信厚禮踰垣終&KR0310;心¶
川坻寧有此園屋諒非今雨過梅柳淨潮來蒲稗深¶
種芳彌近渚伐翳取遥岑清節亦難尚曠懷差易㝷¶
子猷憐水竹逸少愜山林況復能招我親題漢上襟¶
　　　　&KR0009;吳氏女子¶
伯&KR0078;不見我乃今始七齡家書無虚月豈異常歸寧¶
汝夫綴卿官汝兒亦搢綎兒巳受師學出藍而更青¶
女復知女功婉嫕有典刑自吾捨汝東中父繼在廷¶
小父數往來吉音汝毎聆旣嫁可願懷孰如汝所丁¶
<pb:KR4d0073_SBCK_001-7a>¶
而吾與汝母湯熨幸小停丘園禄一品吏卒給使令¶
膏梁以晩食安歩而車軿山泉臯壤間適志多所經¶
汝何思而憂書毎&KR0003;涕零吾廬所封殖歲乆愈華菁¶
豈特茂松竹梧楸亦冥冥芰荷美花實瀰漫爭溝涇¶
諸孫肯來游誰謂川無舲姑示汝我詩知嘉此林埛¶
末有擬寒山覺汝耳目熒因之授汝季季也亦淑靈¶
　　　　贈約之¶
君胷寒而痞我齒熱以揺無方可捄藥相值乆無憀¶
欲㝷秦越人魂逝莫能招但當觀此身不實如芭蕉¶
　　　　&KR0009;楊德逢¶
山樊老憚暑獨寤無所適湖隂宛在眼曠&KR0002;千里隔¶
遥聞青秧底復作龜兆坼占歲以知子將勤而後食¶
<pb:KR4d0073_SBCK_001-7b>¶
穿溝取西港此計當未獲翛翛兩龍骨豈得長掛壁¶
晤言乆不嗣作苦何時息炎天不可觸悵望新春白¶
　　　　再次前韻&KR0009;楊德逢¶
一雨洗炎烝曠然心志適如輸浮幢海滅火十八隔¶
俯觀風水涌仰視電雲坼知公開霽後過我言不食¶
飜然陂路長泥淖困臧獲明明吾有懷如日照東壁¶
莫逢田父歸𠋣杖問消息渠來那得度南蕩今巳白¶
　　　　仲明父不至(張名軒民仲/明父其字也)¶
月出映溝坻煙升隱墟落寒魚占窟聚暝鳥投枝泊¶
亭臯閉晚市隴首歸新穫佇子終不來青燈耿林壑¶
　　　　與吕望之上東嶺¶
靖節愛吾廬猗玕樂吾耳適野無世諠吾今亦如此¶
<pb:KR4d0073_SBCK_001-8a>¶
紛紛舊可厭俗子今掃&KR0100;使君氣相求眷顧未云巳¶
追隨上東嶺俯仰多可喜何以況清明朝陽麗秋水¶
微雲㑹消散豈乆汙塵滓所懷在分衿藉草淚如洗¶
　　　　與望之至八功德水¶
念方與子違戃怳夜不眠起視明星高整駕出東阡¶
聊爲山水遊以寫我心悁知子不餔糟相與酌雲泉¶
　　　　要望之過我廬¶
念子且行矣要子過我廬汲我山下泉煑我園中&KR0188;¶
知子有仁心不忍鈎我魚我池在人境不與獱&KR0425;居¶
亦復無蟲蛆出没爭腐餘食罷徃遊觀鱍鱍藻與蒲¶
清波映白日擺尾揚其鬚豈魚有此樂而我與子無¶
撃壤謡　聖時自得以爲娯¶
<pb:KR4d0073_SBCK_001-8b>¶
　　　　聞望之解舟¶
子來我樂只子去悲如何謂言且少留大舸巳凌波¶
闇黮雖莫測皇明邁羲娥脩門歸有時京水非汨羅¶
　　　　法雲¶
法雲但見脊細路埋桑麻扶輿度&KR0395;水窈窕一川花¶
一川花好泉亦好初晴漲緑深於草汲泉養之花不¶
老花底幽人自衰槁¶
　　　　彎碕¶
殘暑安所逃彎碕北牎北伐翳作清曠培芳衛岑寂¶
投衣挂青枝敷簟取一息凉風過碧水俯見遊魚食¶
永懷少陵詩菱葉淨如拭誰當共新甘紫角方可摘¶
　　　　月夜二首¶
<pb:KR4d0073_SBCK_001-9a>¶
山泉墮清陂陂月臨靜路惜哉此佳境獨賞無與晤¶
埭口哆陂隂要予水西去呼僮擁草垡復使東南注¶
　　　　二¶
蹋月看流水水明揺蕩月草木巳華滋山川復清發¶
褰裳伏檻處綠淨數毛髪誰能挽姮娥俯濯凌波韈¶
　　　　兩山閒¶
自予營北渚數至兩山閒臨路愛山好岀山愁路難¶
山花如水淨山鳥與雲閑我欲抛山去山仍勸我還¶
祗應身後塜亦是眼中山且復依山住歸鞍未可攀¶
臨川先生文集卷第一¶
<pb:KR4d0073_SBCK_001-9b>¶

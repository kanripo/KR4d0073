# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.183638
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0482-004臨川先生文集-卷第四.
<pb:KR4d0073_SBCK_004-1a>¶
臨川先生文集卷第四¶
　　古詩¶
　　　同沈道源遊八功德水¶
　　　望鍾山¶
　　　思北山¶
　　　上南崗¶
　　　謝公墩¶
　　　秋夜泛舟¶
　　　和耿天騭同遊定林¶
　　　次韻約之謝惠詩¶
　　　次韻舎弟江上¶
　　　酬王濬賢良松泉二詩¶
<pb:KR4d0073_SBCK_004-1b>¶
　　　　荅俞秀老¶
　　　　清涼寺送王彦魯¶
　　　　送惠思上人¶
　　　　老景¶
　　　　雜詠八首¶
　　　　張良¶
　　　　司馬遷¶
　　　　諸&KR0081;武侯¶
　　　　讀墨¶
　　　　讀秦漢問事¶
　　　　幽谷引¶
　　　　明妃曲二首¶
<pb:KR4d0073_SBCK_004-2a>¶
　　　桃源行¶
　　　食黍行¶
　　　歎息行¶
　　　送春¶
　　　兼并¶
　　　　同沈道源遊八功德水¶
寒雲静如癡寒日慘如戚解鞍寒山中共坐寒水側¶
新甘岀短綆一酌煩可滌仰攀青青枝木醴何所直¶
　　　　望鍾山¶
佇立望鍾山陽春更蕭瑟暮㝷北郭歸故遶東岡岀¶
　　　　思北山¶
日日思北山而今北山去&KR0009;語白蓮庵迎我青松路¶
<pb:KR4d0073_SBCK_004-2b>¶
　　　　上南崗¶
暮塢屋荒涼寒陂水清淺&KR0162;書息微倦委轡隨小蹇¶
偶攀黃黃栁却望青青巘幽㝷復有興未覺西林晚¶
　　　　謝公墩¶
走馬白下門投鞭謝公墩昔人不可見故物尚或存¶
問樵樵不知問牧牧不言摩挲蒼苔石&KR0039;檢&KR0282;齒痕¶
想此絓長檣想此&KR0029;短轅想此玩雲月狼籍盤與鐏¶
井逕亦巳没漫然禾黍村摧藏羊曇骨放浪李白魂¶
亦巳同山丘&KR0225;懷蒔蘭蓀小草戲陳迹甘棠詠遺恩¶
萬事付&KR0017;籙恥榮何足論天機自開闔人理孰畔援¶
公色無懼喜儻知禍福根涕淚對桓伊暮年無乃昏¶
　　　　秋夜泛舟¶
<pb:KR4d0073_SBCK_004-3a>¶
池塹秋水浄扁舟遡涼飈的皪荷上珠俯映踈星搖¶
深㝷畏魚淰中路且回橈&KR0256;&KR0256;菰蒲中乃復有驚跳¶
　　　　和耿天騭同遊定林¶
道人深閉門二客來不速攝衣&KR0018;朝暄一&KR0015;皆捧腹¶
逍遥烟中䇿放浪塵外躅晤言或世聞誰謂非絕俗¶
　　　　次韻約之謝惠詩¶
魚跳桑栁隂鳥落蒲葦側巳無谿姑祠何有江令宅¶
故人耽田里老脫尚方舄&KR0271;亭&KR0162;百金於此掃塵迹¶
地偏人罕至心遠境常寂我行西州旋稅駕&KR0049;顔色¶
相隨望南山水際因一息公時指岸木謁此可㝷尺¶
伐之營中沚持用自怡懌懽言俟其成邀我堂上食¶
百憂毎多違一諾還自&KR0357;春風欄楹新坐久膝前席¶
<pb:KR4d0073_SBCK_004-3b>¶
翛然忘故約北郭疑有適長謡舒永懷佇想對以臆¶
摛辭甚有理竊比書石鷁知公不欺我把玩果心惻¶
嘉肴旣夙設麗藻仍虚擲左車公自迎右劵吾敢責¶
聞&KR0003;芼羮臛芬香岀鄰壁婦休機杼事兒失刀槧職¶
何膠膠擾擾而紛紛籍籍&KR0157;持欲一往繼此方如織¶
元龍但高眠司馬勿親滌幾能孩童舊握手皆&KR0066;白¶
有興即聮&KR3707;東阡與南陌¶
　　　　次韻舎弟江上¶
岸紅歸欲稠渚綠合猶晚晴沙上屐輕暖水隨㠶逺¶
吹波戲魚動掠葉飛禽返著意覔幽蹊桃花悞劉阮¶
　　　　酧王濬賢良松泉二詩¶
　　　　　松¶
<pb:KR4d0073_SBCK_004-4a>¶
世傳壽可三松倒此語難爲常人道人能百歲自古¶
稀松得千年未爲老我移兩松苦不早豈望見渠身¶
合抱但憐衆木揔漂搖顔色青青終自保兔&KR0093;茯苓¶
會當有邂逅食之能壽考不知篝火定何人且看森¶
垂覆荒草君詩愛我亦古意秀眉昔比南山栲復謂¶
留侯不及我人或&KR0015;君無白皁求僊辟穀彼誠悞未¶
見赤松饑巳槁豈如強飯適志遊封殖蒼官䕃蕐皓¶
赤松復自無特操上下隨烟何慅慅蒼官受命與舜¶
同眞可從之&KR0111;髪縞詩雖祝我以再黒積雪巳多安¶
可掃試問蒼官值歲寒戴白孰與蒼然好¶
　　　　　泉¶
宋興古刹今長干靈躍臺殿荒檀欒二泉相望棄不¶
<pb:KR4d0073_SBCK_004-4b>¶
渫西泉尚絫三石槃其流散漫爲沮洳稍集小礫生¶
微瀾東泉土梗久蔽塞穿治乃見甃甓完道人慈哀¶
波及逺溝蕩兩取合土山山前灌輸各自足轆轤罷¶
轉井口閑取遥比甘覺近美與舊争洌知新寒蟲蟲¶
夏秋百源乾抱甕復道愁蹣&KR1552;疾傾橫逗勢未足嗟¶
此善利何時殫慮長易脆有大檀伐堅&KR0423;廬窟孱顔¶
金多匠手肎岀巧風水千里安知難没羽之虎行林¶
間籜龍失職因藏跧循除静投悲瑟瑟映瓦微見清¶
潺潺三年營之一日就有口共以成爲懽論功信可¶
多後觀何似當時萬竹蟠¶
　　　　荅俞秀老¶
諸偶縁安有實相非相偶雖神如季咸終亦失而走¶
<pb:KR4d0073_SBCK_004-5a>¶
　　　　清涼寺送王彦魯¶
空懷誰與論夢境偶相值莫將漱流齒欲挂功名事¶
　　　　送惠思上人¶
黃鶴撫四海翻然落中州一聽笙與鏞低回如有求¶
飛鳴阿閣上好與鳯皇遊顧憐魯東門無事反悲愁¶
歲晏忽驚矯問胡不少留因知網羅外猶有稻梁謀¶
　　　　老景(哀古/人名)¶
老景春可惜無花可留得繞屋禇先生蕭蕭何所直¶
毎嫌栁渾青追悵李太白多謝安石榴向人紅蘂拆¶
　　　　雜詠八首¶
萬物余一體九州余一家秋毫不爲小徼外不爲遐¶
不識壽與天不知貧與賖忘心乃得道道不去紛蕐¶
<pb:KR4d0073_SBCK_004-5b>¶
近迹以觀之堯舜亦泥沙莊周謂如此而世以爲夸¶
　　　　二¶
神龍豢可致猛虎擾亦留變生父子間上聖不能謀¶
常情在欲得義養或成仇他人恩更輕患禍信難周¶
　　　　三¶
古風致遜悌班白見尊優薄俗謬爲㳟獨在&KR0020;權&KR0057;¶
伏波迷俯仰愛禮坐成仇齗齗洙泗間豈是老者羞¶
　　　　四¶
羔豚窘虎豹鳩雀窮鷹鸇巧者具機弋鷙猛還拘攣¶
論功莫如神論大莫如天悲哉區區人乃欲逃其間¶
　　　　五¶
黃雀死彈丸厥辠在啄粟翠鵠不近人何爲亦窮辱¶
<pb:KR4d0073_SBCK_004-6a>¶
材爲丗所利高下同僵仆能逃天地間蠛蠓無不足¶
　　　　六¶
關睢后之淑棫樸王之明兎&KR0431;尚好德況乃公與&KR0056;¶
所以彼行葦敦然遂其生誰能絃者歌爲我發古聲¶
　　　　七¶
召公方伯尊材亦聖人亞農時憚煩民聽訟甘棠下¶
嗟今千室長巳耻問耕稼彈琴高堂上欲以丗爲化¶
　　　　八¶
任公蹲海濵一釣飽千里用力巳云多鈎緡亦難理¶
巨魚暖更逃壯士饑欲死游儵不可數空滿滄浪水¶
　　　　張良¶
留侯美好如婦人五丗相韓韓入秦傾家爲主合壯¶
<pb:KR4d0073_SBCK_004-6b>¶
士博浪沙中擊秦帝脫身下邳丗不知舉國大索何¶
能爲素書一卷天與之穀城黃石非吾師固陵解鞍¶
&KR0147;出口捕取項羽如嬰兒從來四皓招不得爲我立¶
棄商山芝洛陽賈誼才能薄擾擾空令絳灌疑¶
　　　　司馬遷¶
孔鸞&KR0018;文章不忍留枳棘嗟子刀鋸間悠然止而食¶
成書與後丗憤悱&KR0147;自釋領略非一家高辭殆天得¶
雖微樊父明不失孟子直彼欺以自私豈啻相十百¶
　　　　諸&KR0081;武侯¶
漢日落西南中原一星黃羣盜伺昏黒聮翻各飛揚¶
武侯當此時龍臥獨摧藏掉頭梁甫吟羞與衆争光¶
邂逅得所從幅巾起南陽﨑嶇巴漢間屢以弱攻強¶
<pb:KR4d0073_SBCK_004-7a>¶
暉暉若長庚&KR0012;出照一方勢欲起六龍東迴岀扶桑¶
惜哉淪中路怨者爲悲傷竪子祖餘䇿猶能走強梁¶
　　　　讀墨¶
誰爲堯舜徒孔子而巳矣人皆是堯舜未必知孔子¶
伯夷不辱身栁下援而止孔子尚有言我則異於是¶
兼愛爲無父排斥固其理孔墨必相用自古寧有此¶
退之嘲魯連顧未知之耳如何蔽於斯獨有見於彼¶
凢人工自私翟也信竒偉惜乎不見正遂與中庸詭¶
退之醇孟軻而駮荀楊氏至其趣舎間亦又蔽於巳¶
化而不自知此語孰云俚詠言以自警吾詩非好詆¶
　　　　讀秦漢間事¶
秦徴天下材入作阿房宫宫成非一木山谷爲窮空¶
<pb:KR4d0073_SBCK_004-7b>¶
子羽一炬火驪山三月紅能令掃地盡豈但焚人功¶
　　　　幽谷引¶
雲翳翳&KR0006;谷之幽天將&KR0040;我&KR0006;田者之稠有繩于防¶
&KR0006;有畚于溝我公不岀&KR0006;誰省吾憂日暉暉&KR0006;山之¶
下歲則熟&KR0006;&KR0053;者橆吾收滿車&KR0006;棄者滿筥誰吾與¶
樂&KR0006;我公燕語山有木&KR0006;谷有泉公與客&KR0006;醉其間¶
芳可搴&KR0006;甘可漱無壯無稺&KR0006;環公以&KR0015;公歸而醉¶
&KR0006;人則喜公好我州&KR0006;殆其肯止公歸不醉&KR0006;我之¶
憂豈其不懌&KR0006;將舎吾州公一朝&KR0006;去我我歲歲&KR0006;¶
來遊(完/公)亭&KR0006;使勿毀以慰吾&KR0006;歲歳之愁¶
　　　　明妃曲二首¶
明妃初岀漢宫時淚濕春風&KR0066;脚垂低佪顧影無顔¶
<pb:KR4d0073_SBCK_004-8a>¶
色尚得君王不自持歸來却怪丹青手入眼平生幾¶
曾有意態由來畫不成當時枉殺毛延壽一去心知¶
更不歸可憐着盡漢宫衣&KR0009;聲欲問塞南事只有年¶
年鴻鴈飛家人萬里傳消息好在氊城莫相憶君不¶
見咫尺長門閉阿嬌人生失意無南北¶
　　　　二¶
明妃初嫁與胡兒氊車百兩皆胡&KR0078;含情欲&KR0003;獨無¶
處傳與琵琶心自知黃金捍撥春風手彈看飛鴻勸¶
胡酒漢宫侍女暗垂淚沙上行人却回首漢恩自淺¶
胡自深人生樂在相知心可憐青&KR0193;巳蕪没尚有哀¶
絃留至今¶
　　　　桃源行¶
<pb:KR4d0073_SBCK_004-8b>¶
望夷宫中鹿爲馬秦人半死長城下避時不獨商山¶
翁亦有桃源種桃者此來種桃經幾春採花食實枝¶
爲薪兒孫生長與世隔雖有父子無君臣漁郞&KR0222;舟¶
迷逺近花間相見因相問世上那知古有秦山中豈¶
料今爲晉聞道長安吹戰塵春風回首一霑巾重蕐¶
一去寧復得天下紛紛經幾秦¶
　　　　食黍行¶
周公兄弟相殺戮李斯父子夷三族富貴常多患禍¶
嬰貧賤亦復難爲情身隨衣食南與北至親安能常¶
在側謂言黍熟同一炊欻見隴上黃離離遊人中道¶
忽不返從此食黍還心悲¶
　　　　歎息行¶
<pb:KR4d0073_SBCK_004-9a>¶
官驅群囚入市門妻子慟哭白日昏市人相與&KR0003;囚¶
事破家劫錢何處村朝廷法令亦寛大汝辠當死誰¶
云&KR0072;路&KR0342;年少歎息汝正觀元元之子孫¶
　　　　送春¶
武陵山下朝買船風吹宿霧山花鮮萬家&KR0015;語橫青¶
天綺䆫羅幕舞嬋姢小鬟折花叩船舷玉琖冩酒醻¶
金錢朱甍飛動浮雲巘天外筦簫來宛轉斷橋人行¶
夕陽路樓觀瑠璃影中見酡顔未分驊騮催燭入坐¶
客猶徘徊豈知閶闔門邊住春盡不見芳菲開日月¶
紛紛車&KR0709;坂少年意氣何由挽洞庭浪與天地白塵¶
昬萬里東浮眼黒貂裘敝歸幾時相見綠&KR0035;啼黃鸝¶
榮蕐俯仰憂患隨命駕吾與高人期¶
<pb:KR4d0073_SBCK_004-9b>¶
　　　　兼并¶
三代子百姓公私無異財人主擅操柄如天持斗魁¶
賦予皆自我兼幷乃姦回姦回法有誅勢亦無自來¶
後世始倒持黔首遂難裁秦王不知此更築懷清臺¶
禮義日巳偷聖經久堙埃法尚有存者欲言時所咍¶
俗吏不知方掊克乃爲材俗儒不知變兼并可無摧¶
利孔至百岀小人私闔&KR0271;有司與之争民愈可憐哉¶
臨川先生文集卷第四¶

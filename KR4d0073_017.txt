# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.702729
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0482-017臨川先生文集-卷第十七.
<pb:KR4d0073_SBCK_017-1a>¶
臨川先生文集卷第十七¶
　　律詩(七言八句)¶
　　　歲晚懷古¶
　　　叚約之園亭¶
　　　又叚氏園亭¶
　　　回橈¶
　　　酴醿金沙二花合發¶
　　　次韻公闢正議書公戲語申之以祝助發一&KR0015;¶
　　　次韻致遠木人洲二首¶
　　　次韻龔深甫二首¶
　　　次葉致逺韻¶
　　　次韻酬朱昌叔五首¶
<pb:KR4d0073_SBCK_017-1b>¶
　　　　次韻送程給事知越州¶
　　　　次韻酬徐仲元¶
　　　　詩奉送覺之奉使東川¶
　　　　次韻奉酬覺之¶
　　　　送程公闢得謝歸姑蘇¶
　　　　送項判官¶
　　　　次韻張德甫奉議¶
　　　　北山三詠¶
　　　　　寳公塔¶
　　　　　覺海方丈¶
　　　　　道光泉¶
　　　　登寳公塔¶
<pb:KR4d0073_SBCK_017-2a>¶
　　　重登寳公塔復用前韻二首¶
　　　&KR0083;暖閤¶
　　　&KR0040;花臺¶
　　　北牎¶
　　　小姑¶
　　　榮上人遽欲歸以詩留之¶
　　　呈陳和叔(并序)¶
　　　招吕望之使君¶
　　　公闢枉道見過獲聞新詩因叙歎仰¶
　　　全椒張公有詩在北山西菴僧者墁之悵然¶
　　　　　有感¶
　　　嶺雲¶
<pb:KR4d0073_SBCK_017-2b>¶
　　　蓼蟲¶
　　　莫疑¶
　　　　歲晚懷古¶
先生歲晚事田園魯叟遺書廢討論問訊桑麻憐巳¶
長按行松菊喜猶存農人調&KR0015;追㝷壑稚子歡呼出¶
&KR0049;門遥謝載醪袪惑者吾今欲辯巳忘言¶
　　　　叚約之園亭¶
愛公池館得忘機初日留連至落暉菱暖紫鱗跳復¶
没柳隂黃鳥囀還飛徑無凡草唯生竹盤有嘉&KR0188;不¶
采薇勝事閬州雖或有終非吾土豈如歸¶
　　　　又叚氏園亭¶
欹眠隨水轉東垣一&KR0039;炊煙映水昬漫漫芙蕖難覓¶
<pb:KR4d0073_SBCK_017-3a>¶
路翛翛楊柳獨知門青山呈露新如染白鳥嬉游靜¶
不煩朱雀航&KR0065;今有此可能揺蕩武陵源¶
　　　　回橈¶
柴荆散策靜涼飈隱几扁舟白下潮紫磨月輪升靄¶
靄帝青雲幕卷寥寥數家鷄犬如相識一塢山林特¶
見招尚憶木&KR0050;園最好興殘中路且回橈¶
　　　　酴醿金沙二花合發¶
相扶照水弄春柔發似矜夸歛似羞碧合晚雲霞上¶
起紅爭朝日雪&KR0065;流我無丹白知如夢人有朱鈆見¶
即愁疑此冶容詩所忌故將樛木比綢繆¶
　　　　次韻公闢正議書公戲語申之以祝助發¶
　　　　一&KR0015;¶
<pb:KR4d0073_SBCK_017-3b>¶
故人辭禄未忘情語我猶能作扞城身不自遭如貢¶
薛兒應堪教比韋平老羆豈得長髙卧雛鳯仍聞巳¶
間生把盞祝公公莫拒緇衣心爲好賢傾¶
　　　　次韻致遠木人洲二首¶
迷子山前漲一州木人圖志失編&KR0053;年多但有柳生¶
肘地僻獨無茅蓋頭河側鮑生乾尚立江&KR0065;屈子槁¶
將投未妨他日稱居士能使君疑福可求¶
　　　　二¶
杌爾何年客此洲飄流誰弃止誰&KR0053;無心使口肝使¶
目有幹作身根作頭暴露神靈難&KR0009;託禱祠村落幾¶
依投紛紛翦&KR0083;眞虚&KR0018;立槁安知富可求¶
　　　　次韻酬龔深甫二首¶
<pb:KR4d0073_SBCK_017-4a>¶
恩容楚老護松楸復得一龔從我遊講肄劇談兼祖¶
謝舞雩髙蹈異求由北㝷五柞故未慭東挽三楊仍¶
有樛陟巘降原從此始但無瑶玉與君舟¶
　　　　二¶
握手東岡雪滿篸後期惆悵老吳&KR0345;芳辰一&KR0015;眞難¶
值暮齒相思豈乆堪他日杜詩傳渭北幾時周宅對¶
漳南百年邂逅能多少且可勤來共草菴¶
　　　　次葉致遠韻¶
生涯聊占水中洲豈即乗桴逐聖丘身與鳧飛仍鴈¶
集心能茅靡亦波流由來&KR0142;梓常先伐誰謂菰蒲可¶
乆留乗興吾廬知未厭故移脩竹擬延騶(一作知君/聊占水中)¶
(洲去即東浮逐聖丘憂國無時湏問舎得坻有興即/乗流由來要路當先據誰謂窮郷可乆留他日五湖)¶
<pb:KR4d0073_SBCK_017-4b>¶
(㝷范蠡想能/重此駐前騶)¶
　　　　次韻酬朱昌叔五首¶
&KR0039;也自殊由與求旣成春服更何憂拙於人合且天¶
合靜與道謀非食謀未愛京師傳谷口但知郷里勝¶
壷頭嗟予老矣無一事復得此君相與遊¶
　　　　二¶
去年音問隔淮州百謫難知亦我憂前日杯盤共江¶
渚一歡相屬豈人謀山蟠直瀆輸淮口水抱長干轉¶
石頭乗興舟輿無不可春風從此與公遊¶
　　　　三¶
烏榜登臨興未休共言何許更消憂聮&KR0322;蕭寺㝷眞¶
覺方駕孫陵弔仲謀語罷每開歡&KR0015;口詩來仍掉苦¶
<pb:KR4d0073_SBCK_017-5a>¶
吟頭巳知軒冕眞吾累且可追隨馬少游¶
　　　　四¶
白下門東春水流相看一噱散千憂穿梅入柳曾莫¶
逆度壍縁岡初不謀世事但如吹劒首官身難即問¶
刀頭長臨鍜竈眞自苦有興復來從我遊¶
　　　　五¶
樂世閑身豈易求巖居川觀更何憂放懷自事如初¶
服買宅相招亦本謀名譽子眞矜谷口事功新息困¶
壷頭知君於此皆無累長得追隨壙埌遊¶
　　　　次韻送程給事知越州¶
千&KR0016;東方占上頭如何誤到北山遊清明&KR0002;覩蘭亭¶
月暖&KR0044;因忘蕙帳秋投老始知歡可惜通宵豫以别¶
<pb:KR4d0073_SBCK_017-5b>¶
爲憂西歸定有詩千首想肯重來賁一丘¶
　　　　次韻酬徐仲元¶
投老逍遥屺與堂天刑眞巳脫桁楊縁源靜翳無魚¶
淰度谷深追有鳥頏每苦交游㝷五柳最嫌尸祝擾¶
庚桑相看不厭唯夫子風味眞如顧建康¶
　　　　詩奉送覺之奉使東川¶
三秋不見每惓惓握手山林復悵然後㑹敢期黃耉¶
日相看且度白鷄年畏途石棧王尊馭榮路金門祖¶
逖鞭一代官儀新藻拂得瞻宸宇想留連¶
　　　　次韻奉酬覺之¶
乆知乗傳入西州雞黍從容本不謀戸外驚塵尺書¶
至眼中飛浪片帆&KR0053;山林病骨煩三顧湖海離膓欲¶
<pb:KR4d0073_SBCK_017-6a>¶
萬周尚有光華賁岑寂篋中佳句得長留¶
　　　　送程公闢得謝歸姑蘇¶
東歸行路嘆賢哉碧落新除寵上才白傅林塘傳畫¶
去吳王花鳥入詩來唱酬自有微之在談&KR0015;應容逸¶
少陪(少保元絳謝事居姑蘇又王/中甫善歌詞與相唱酬燕集)除此兩翁相見外¶
不知三徑爲誰開¶
　　　　送項判官¶
斷蘆洲渚落楓橋渡口沙長過午潮山鳥自呼泥滑¶
滑行人相對馬蕭蕭十年長自青衿識千里來非白¶
璧招握手祝君能強飯華簪常得從雞翹¶
　　　　次韻張德甫奉議¶
知君非我載醪人終日相隨免汙茵賞盡高山見流¶
<pb:KR4d0073_SBCK_017-6b>¶
水唱殘白雪值陽春中分香積如來鉢對現毗耶長¶
者身誰拂定林幽處壁與君圖寫繼吾眞¶
　　　　北山三詠¶
　　　　　寳公塔¶
道林眞骨葬青霄窣堵千秋未寂寥寳&KR0020;旁連大江¶
起尊形獨受衆山朝雲泉别寺分三徑香火幽人止¶
一瓢我亦鷲峰同聽法歲時歌唄豈辭遥¶
　　　　　覺海方丈¶
徃來城府住山林諸法翛然但一音不與物違眞道¶
廣每隨縁起自禪深舌根巳淨誰能壞足迹如空我¶
得㝷歲晚北䆫聊&KR0009;傲蒲萄零落半牀隂¶
　　　　　道光泉¶
<pb:KR4d0073_SBCK_017-7a>¶
籜龍將雨繞山行注遠投深靜有聲雲涌浴槽朝自¶
暖虹垂齋鑊午還晴銅瓶各滿幽人意玉甃因高正¶
士名神力可嗟妨智巧桔橰零落箯苔生¶
　　　　豋寳公塔¶
倦童疲馬放松門自把長笻&KR0029;石根江月轉空爲白¶
晝嶺雲分暝與黃昏䑕揺岑寂聲隨起鵶矯荒寒影¶
對翻當此不知誰客主道人忘我我忘言¶
　　　　重豋寳公塔復用前韻二首¶
空見方墳涌半霄難將生死問參寥應身東返知何¶
國瑞像西歸自本朝遺寺有門非輦路故池無鉢但¶
僧瓢獨龍下視皆陳迹追數齊梁亦未遥¶
　　　　二¶
<pb:KR4d0073_SBCK_017-7b>¶
碧玉旋螺恍隔霄冠山仙冢亦寥寥空餘華構延風¶
月無復靈蹤落市朝帳座追嚴多獻寳供盤隨施有¶
操瓢他方出没還如此與物何心作邇遙¶
　　　　&KR0083;暖閤¶
聮屏蓋障一㝷方南設鈎簾北置牀側座對敷紅絮¶
暖仰牎分啓碧紗涼氊廬易以梅烝壞錦幄終於草¶
野妨楚榖越藤眞自稱每糊因得減書囊¶
　　　　&KR0040;花臺¶
盤互長干有絶陘并包佳麗入江亭新霜浦溆綿綿¶
凈薄晚林巒往往青南上欲窮牛渚怪北㝷難忘草¶
堂靈便輿却走垂楊陌巳戴寒雲一兩星¶
　　　　北牎¶
<pb:KR4d0073_SBCK_017-8a>¶
病與衰期每強扶雞壅桔梗亦時湏空花根蔕難㝷¶
摘夢境煙塵費掃除&KR0132;域藥囊眞妄有軒轅經匱或¶
元無北䆫枕上春風暖漫讀毗耶數卷書¶
　　　　小姑¶
小姑未嫁與蘭支何恨流傳樂府詩初學水仙&KR0016;赤¶
鯉竟㝷山&KR0017;從文狸&KR0813;紛雲䙱空棠檝綽約煙鬟獨¶
桂旗弄玉有祠終或徃飛瓊無夢故難知¶
　　　　榮上人遽欲歸以詩留之¶
道人傳業自天台千里翛然赴感來梵行毗沙爲外¶
護法筵靈曜得重開巳能爲我迃神足便可隨方長¶
聖胎肯顧北山如慧約與公西崦斸莓苔¶
　　　　呈陳和叔(并序)¶
<pb:KR4d0073_SBCK_017-8b>¶
嘉祐末和叔以集賢校理判登聞鼓院同知太常禮¶
院皮場街有園數畆中置二椁甎袤丈北戸臨溝略¶
彴通街旁作小屋毀輜車爲蓋某以直集賢院爲三¶
司度支判官以知制誥糾察在京刑獄同管句三班¶
院間度彴飯車蓋下隨所有無坐卧甎上&KR0015;語常至¶
夜如此三歲而和叔遭太夫人憂未幾某亦䘮親以¶
去時　永昭陵尚未復土也後與和叔皆蒙¶
今上拔用數㑹議語皆憂傷之餘責厚事叢無復故¶
情元豐元年某食觀使禄居鍾山南和叔經略廣東¶
道舊悵然某作詩以叙其事¶
毀車爲屋僅容身三歲相要薄主人晝寓椁甎常至¶
夜冬㳂溝彴復㝷春南陔不洎公歸里蒼墓垂成我¶
<pb:KR4d0073_SBCK_017-9a>¶
喪親後㑹縱多無此樂山林投老一傷神¶
　　　　招吕望之使君¶
潮溝東路兩牛鳴十畆漪漣一草亭委質山林如許¶
國&KR0009;懷魚鳥欲忘形紛紛易變浮雲白落落誰鍾老¶
栢青尚有使君同好惡想隨秋水肯揚舲¶
　　　　公闢枉道見過&KR0023;聞新詩因叙歎仰¶
青丘神父能爲政碧落僊翁好作詩舊事齊兒應共¶
記新篇楚老得先知懷甎大峴如迎日供帳閶門勝¶
去時&KR0002;與鴟夷&KR0242;百草錦囊佳麗敵西施¶
　　　　全椒張公有詩在北山西菴僧者墁之悵¶
　　　　然有感¶
十年怊悵躡山阡終欲持杯滴到泉東路角巾非故¶
<pb:KR4d0073_SBCK_017-9b>¶
約西州華屋漫脩椽幽明永隔休炊黍眞俗相妨乆¶
絶&KR0076;遺墨每看疑邂逅復隨人事散如煙¶
　　　　嶺雲¶
嶺雲合處小盤桓人得敷衾馬解鞍寒莢著天榆歷¶
歷淨華浮海桂團團交游渙散淵明喜吏卒蕭條叔¶
夜寛方丈老翁無一髪更知來不爲皮冠¶
　　　　蓼蟲¶
蓼蟲事業無餘習芻狗文章不更陳隱几自憐居䘮¶
我倨堂誰覺似非人難堪藏室稱中士秪合箕山作¶
外臣尚有少縁灰未死欲持新句惱比隣¶
　　　　莫疑¶
莫疑禪伯未知禪莫&KR0015;仙翁不學仙靈骨肯傳黃蘗¶
<pb:KR4d0073_SBCK_017-10a>¶
燼眞心自放赤松煙蓮華世界何&KR0028;汝楮葉工夫浪¶
費年露鶴聲中江月白一燈岑寂擁書眠¶
臨川先生文集卷第十七¶
<pb:KR4d0073_SBCK_017-10b>¶

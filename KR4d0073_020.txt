# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.826616
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0482-020臨川先生文集-卷第二十.
<pb:KR4d0073_SBCK_020-1a>¶
臨川先生文集卷第二十¶
　　律詩(七言八句)¶
　　　思王逢原三首¶
　　　和吳御史臨淮感事¶
　　　和文淑湓浦見&KR0009;¶
　　　次韻吳季野再見&KR0009;¶
　　　次韻平甫贈三靈山人程惟象¶
　　　次韻和甫詠雪¶
　　　次韻張氏女弟詠雪¶
　　　次韻徐仲元詠梅二首¶
　　　詩呈節判陸君¶
　　　留題曲親盆山¶
<pb:KR4d0073_SBCK_020-1b>¶
　　　　不到太初兄所居遂巳十年以詩攀&KR0009;¶
　　　　偶成二首¶
　　　　&KR0040;過偶書¶
　　　　季春上旬&KR0080;中即事¶
　　　　上西垣舎人¶
　　　　退朝¶
　　　　與微之同賦梅花得香字三首¶
　　　　和晚菊¶
　　　　景福殿前栢¶
　　　　四月果¶
　　　　牆西樹¶
　　　　度麾嶺&KR0009;莘老¶
<pb:KR4d0073_SBCK_020-2a>¶
　　　　狄梁公陶淵明俱爲彭澤令至今有廟在焉¶
　　　　　　刁景純作詩見示繼以一篇¶
　　　　&KR0009;沈鄱陽¶
　　　　送裴如晦宰呉江¶
　　　　次韻樂道送花¶
　　　　籌思亭¶
　　　　愁臺¶
　　　　和正叔懷其兄草堂¶
　　　　鄭子憲西齋¶
　　　　&KR0009;題思軒¶
　　　　陳君式大夫恭軒¶
　　　　&KR0009;黃吉甫¶
<pb:KR4d0073_SBCK_020-2b>¶
　　　髙魏留¶
　　　丁年¶
　　　　思王逢原三首¶
布衣阡陌動成群卓犖髙才獨見君&KR0142;梓豫章蟠絶¶
壑騏驎騕褭跨浮雲行藏巳許終身共生死那知半¶
路分便恐世間無妙質鼻端從此罷揮斤¶
　　　　二¶
蓬蒿今日想紛披冢上秋風又一吹妙質不爲平世¶
得微言唯有故人知廬山南墮當書案湓水東來入¶
酒巵陳迹可憐隨手盡欲歡無復似當時¶
　　　　三¶
百年相望濟時功歲路何知向此窮鷹隼奮飛凰羽¶
<pb:KR4d0073_SBCK_020-3a>¶
短騏驎埋没馬群空中郎舊業無兒付康子髙才有¶
婦同想見江南原上墓樹枝零落&KR0083;錢風¶
　　　　和吳御史臨淮感事¶
柵鏁城扉曉一開柂牙車軸轉成雷黃塵欲礙&KR0027;山¶
出白浪空分汴水來澄觀有材邀昧陋霽雲無力報¶
姧回騷人此日追前事悲氣隨風動管灰¶
　　　　和文淑湓浦見&KR0009;¶
多難漂零歲月賖空餘文墨舊生涯相看楚越常千¶
里不及朱陳似一家髪爲感傷無翠葆眼從瞻望有¶
玄花唯詩與我寛愁病報爾何妨賦棣華¶
　　　　次韻吳季野再見&KR0009;¶
衣裘南北弊風塵志&KR0208;卑汗巳累親流俗尚疑身察¶
<pb:KR4d0073_SBCK_020-3b>¶
察交遊方&KR0015;黨頻頻遠同魚樂思濠上老使鷗驚耻¶
海濵邂逅得君還恨晚能明吾意乆無人¶
　　　　次韻平甫贈三靈山人程惟象¶
家山松菊半荒蕪杖䇿窮年信所如占見地靈非卜¶
筮筭知人貴自陶漁乆諳郭璞言多驗老比顔含意¶
更踈秪欲勒成方士傳借君名姓在新書¶
　　　　次韻和甫詠雪¶
奔走風雲四面來坐看山壟玉崔嵬平治險穢非無¶
德潤澤焦枯是有才勢合便疑包地盡功成終欲放¶
春回寒郷不念豐年瑞只憶青天萬里開¶
　　　　次韻張氏女弟詠雪¶
天上空多地上稀初寒風力故應微那能鎭壓黃塵¶
<pb:KR4d0073_SBCK_020-4a>¶
起強欲侵凌白日飛邑犬橫來矜意氣窟蟾偷出助¶
光輝都城只有袁安憊我亦年年幸賜衣¶
　　　　次韻徐仲元詠梅二首¶
溪杏山桃欲占新髙梅放蘂尚嬌春額黃映日明飛¶
燕肌粉含風冷太眞玉笛悲涼吹易散冰紈生澀畫¶
難親爭妍喜有君詩在老我(一作/我老)翛然敢效顰¶
　　　　二¶
舊挽青條冉冉新花遲亦度柳前春肌冰綽約如姑¶
射膚雪參差是太眞揺落㑹應傷歲晩攀飜賸欲&KR0009;¶
情親終無驛使傳消息寂寞知誰&KR0015;與顰¶
　　　　詩呈節判陸君(名彦回)¶
中郎筆墨妙他年晩與君遊喜象賢&KR0323;&KR0323;故情初未¶
<pb:KR4d0073_SBCK_020-4b>¶
憗飄飄新句揔堪傳英才但未遭文舉　明主寧當¶
弃浩然投贈臨分加組麗小詩能不強雕鐫¶
　　　　留題曲親盆山(和州曲叙)¶
巧與天成未覺殊國工施手豈湏&KR0119;根連滄海蓬萊¶
闊勢壓黃河砥柱&KR0012;坐上煙嵐生紫翠影中樓閣見¶
青朱爲山觀水皆良喻誰向君家識所趨¶
　　　　不到太初兄所居遂巳十年以詩攀&KR0009;¶
一水衣巾翦翠綃九峯環珮刻青瑶生才故有山川¶
氣卜築兼無市井囂三葉素風門閥在十年陳迹履¶
綦銷歸榮早晩重擕手莫&KR0018;幽人乆見招¶
　　　　偶成二首¶
漸老偏諳世上情巳知吾事獨難行脫身&KR0018;米將求¶
<pb:KR4d0073_SBCK_020-5a>¶
志勠力求田豈爲名髙論頗隨衰俗廢壯懷難值故¶
人傾相逢始覺寛愁病搔首還添白髪生¶
　　　　二¶
懷抱難開醉易醒曉歌悲壯動秋城年光斷送朱顔¶
去世事栽培白髪生三畆未成幽處宅一身還逐衆¶
人行可憐蝸角能多少獨與區區觸事爭¶
　　　　&KR0040;過偶書¶
霈然甘澤洗塵寰南畆東郊共慰顔地望歲功還物¶
外天將生意與人間霽分星斗風雷靜凉入軒䆫枕¶
簟閒誰似浮雲知進退&KR0138;成霖&KR0040;便歸山¶
　　　　季春上旬&KR0080;中即事¶
輦路行看斗柄東簾垂殿閣轉春風樹林隱翳燈含¶
<pb:KR4d0073_SBCK_020-5b>¶
霧河漢欹斜月墜空新蕋漫知紅簌簌舊山常夢直¶
叢叢賞心樂事須年少老去應無日再中¶
　　　　上西垣舎人¶
共&KR0003;才髙世所珍諸賢誰敢望光塵討論潤色今爲¶
美學問文章老更醇賦擬相如真復似詩看子建的¶
應親仍聞悟主言多直許史家兒徃徃嗔¶
　　　　退朝¶
門外鳴騶送響頻披衣強起赴鷄人火城夜闇雲藏¶
闕玉座朝寒雪被宸邂逅欲成&KR0031;白&KR0066;蕭條難得兩¶
朱輪猶憐退食親朋在相與吟哦未厭貧¶
　　　　與微之同賦梅花得香字三首¶
漢宫嬌額半&KR0151;黃粉色凌寒透薄粧好借月魂來映¶
<pb:KR4d0073_SBCK_020-6a>¶
燭恐隨春夢去飛&KR0045;風亭把盞酬&KR0012;&KR0233;雪徑回輿認¶
暗香不爲調羮應結子直湏留此占年芳¶
　　　　二¶
結子非貪鼎鼐甞偶先紅杏占年芳從敎臘雪埋藏¶
得却怕春風漏&KR0165;香不御鈆華知國色秪裁雲縷想¶
仙裝少陵爲爾牽詩興可是無心賦海棠¶
　　　　三¶
淺淺池塘短短牆年年爲爾惜流芳向人自有無言¶
意傾國天敎抵死香&KR0161;裊黃金危欲墮蔕團紅蠟巧¶
能裝嬋姢一種如氷雪依&KR0029;春風&KR0015;野棠¶
　　　　和晚菊¶
不得黃花九日吹空看野葉翠葳㽔淵明酩酊知何¶
<pb:KR4d0073_SBCK_020-6b>¶
處子美蕭條向此時委翳似甘終草莽栽培空欲傍¶
藩籬可憐蜂蝶飄零後始有閑人把一枝¶
　　　　景福殿前栢¶
香葉由來耐歲寒幾經眞賞駐鳴鑾根通御水龍應¶
蟄枝觸宫雲鶴更盤怪石誤蒙三品號老松先得大¶
夫官知君勁節無榮慕寵辱紛紛一等看¶
　　　　四月果¶
一春強半勒花風幾日園林幾樹紅汲汲追攀常恨¶
晚紛紛吹洗忽成空行看果下蒼苔地巳作人間白¶
髪翁豈惜解鞍留夜飲此身醒醉與誰同¶
　　　　牆西樹¶
牆西髙樹結隂稠歩屣窮年向此留白日屢移催我¶
<pb:KR4d0073_SBCK_020-7a>¶
老清風一至使人愁紛紛瞑鳥驚還合渺渺涼蟬咽¶
欲休回首舊林歸未得看看知復幾春秋¶
　　　　度麾嶺&KR0009;莘老¶
區區隨傳換冬春夜半懸崖託此身豈慕王尊能許¶
國直縁毛義欲私親施爲巳壞生平學夢想猶歸寂¶
寞濵風月一歌勞者事能明吾意可無人¶
　　　　狄梁公陶淵明俱爲彭澤令至今有廟在¶
　　　　焉刁景純作詩見示繼以一篇(嘉祐中提/&KR0039;江東刑)¶
(獄時/作)¶
梁公壯節就䕫魖陶令清身託酒徒政在房陵成底¶
事年稱甲子亦何湏江山彭澤空遺像歲月柴桑失¶
故區末俗此風猶不競詩翁歎息未應無¶
<pb:KR4d0073_SBCK_020-7b>¶
　　　　&KR0009;沈鄱陽(時爲江/東提刑)¶
離家當日尚炎風叱馭歸時九月窮朝渡藤溪霜落¶
後夜過麾嶺月明中山川道路良多阻風俗謡言苦¶
未通唯有番君人共愛流傳名譽滿江東¶
　　　　送裴如晦宰呉江¶
青髪朱顔各少年幅巾談&KR0015;兩歡然柴桑别後餘三¶
徑天禄歸來盡一㕓邂逅都門誰載酒蕭條江縣去¶
鳴&KR0076;猶疑甫里英靈在到日憑君爲艤船¶
　　　　次韻樂道送花¶
沁水名園好物華露盤分送子雲家新糚欲應何人¶
面彩筆知書幾葉花曾和郢中歌白雪亦陪天上飲¶
流霞春風巳得同心賞更擬&KR0157;詩載酒誇¶
<pb:KR4d0073_SBCK_020-8a>¶
　　　　籌思亭(在江東轉運/司南㕔後園)¶
昔人何計亦何思許國憂民適此時寓興中園爲逺¶
&KR0208;託名華榜有新詩數株碧柳蒼苔地一丈紅蕖渌¶
水池坐聽楚謡知歲美想銜杯酒問花期¶
　　　　愁臺¶
頽垣斷壍有平沙老木荒榛八九家河勢東南吹地¶
坼天形西北&KR0029;城斜傾壺語罷還登眺岸幘詩成却¶
嘆嗟萬事因循今白髪一年容易即黃花¶
　　　　和正叔懷其兄草堂¶
茆堂竹樹水之濵耕稼逍遥似子眞小吏一身今倦¶
宦先生三畒獨安貧欲抛縣印辭黃綬來伴山冠戴¶
白綸秪恐明時&KR0053;士急不容家有兩閑人¶
<pb:KR4d0073_SBCK_020-8b>¶
　　　　鄭子憲西齋¶
漫搆軒䆫意亦深滔滔浮俗倦登臨詩書千載經綸¶
志松竹四時蕭洒心曉枕不容春夢到夜燈唯許月¶
華侵行看富貴酬勤苦車馬重來拾翠隂¶
　　　　&KR0009;題思軒¶
名郎此地昔徘徊天誘良孫接踵來萬屋尚歌餘澤¶
在一軒還向舊堂開右軍筆墨空殘沼内史文章秪¶
廢臺邑子從今誇勝事豈論王謝世稱才¶
　　　　陳君式大夫恭軒¶
恭軒靜對北堂深新斸檀欒一畒隂膝下徃來前日¶
事眼中封植去年心每懷罇斚沾餘瀝獨喜弦歌有¶
嗣音肯搆㑹湏門閥大世資何用滿籝金¶
<pb:KR4d0073_SBCK_020-9a>¶
　　　　&KR0009;黃&KR0123;甫¶
學兼文武在吾曹别後應看虎豹韜欲問廟堂誰鎭¶
撫尚傳&KR0065;塞敢驚騷旌旗急引飛黃下(時發&KR0016;/士南征)烽火¶
遥連太白髙聞說荆人亦憔悴家家還願獻春醪¶
　　　　髙魏留¶
魏留十七助防&KR0065;埋没鹽州十八年衣屨窮空委胡¶
婦糗糧辛苦待山田&KR0028;河舊路頻回首腹背他時兩¶
受鞭邂逅得歸耶戰死母隨人去亦蕭然¶
　　　　丁年¶
丁年結客盛遊從宛洛氊車處處逢吟盡物華愁筆¶
老醉消春色愛醅濃壚間寂寞相如病鍜處荒涼叔¶
夜慵早晚青雲湏自致立談平取徹侯封¶
<pb:KR4d0073_SBCK_020-9b>¶
¶
臨川先生文集卷第二十¶

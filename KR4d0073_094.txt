# -*- mode: mandoku-view -*-
#+TITLE: 臨川文集
#+DATE: 2015-09-23 10:20:27
#+PROPERTY: JUAN 94

<md:KR4d0073_SBCK_093-12a>¶<md:KR4d0073_SBCK_094-1a>¶
<pb:KR4d0073_WYG_094-1a>
欽定四庫全書
　臨川文集巻

九十四¶　　　宋　王安石　撰
　　墓誌¶
　　　集賢殿修撰蕭君墓誌銘¶
　　　光祿少卿趙君墓誌銘¶
　　　博士知常州李公墓誌銘¶
　　　殿直楊君墓誌銘¶
　　　内殿崇班錢君墓碣
<pb:KR4d0073_WYG_094-1b>
　　　吳處士墓誌銘¶
　　　尚書司封員外郎張君墓誌銘¶
　　　員外郎仲君墓誌銘¶
　　　臨川吳子善墓誌銘¶
　　　　尚書祠部郎中集賢殿修撰蕭君墓誌銘<md:KR4d0073_SBCK_094-1b>¶區希範誅廣西困於兵詔以尚書屯田員外郎蕭君¶知
桂州兼廣西都廵檢提舉兵甲溪峒事至則因其¶故俗
治以寛大廣西遂安而君以材選為荆湖南路¶提㸃刑
<pb:KR4d0073_WYG_094-2a>
獄未幾以君之信於南方也又以君為廣西¶水陸計度
轉運使方是時儂智高蒐兵誘聚中國亡¶命陰以其衆
窺邊境而邊吏士尚皆不寤君獨憂此¶以謂必為南方
之患乃選遣才辯吏說智高内屬上¶書言狀請因以一
官撫之使抗交趾且可以紓患書¶下樞宻樞宻以智髙
故屬交趾納之生事以詔問君¶能保交趾不爭智髙智髙
終無為宼則具以聞君曰¶蠻夷視利則動必保其往非
臣之所能顧今中國勢¶未可以有事於蠻夷則如智髙
<pb:KR4d0073_WYG_094-2b>
者撫之而已且智髙<md:KR4d0073_SBCK_094-2a>¶才武强力非交趾所能爭而畜也
就其能爭則蠻夷¶方自相攻吾乃所以閒而無事爭議
至五六而樞宻¶遂絀君言不報君又奏請擇將吏繕兵
械修城郭以¶待變亦至五六又皆不報而君以召歸智
髙果反邕¶州殺其守將出入廣東西十有一州所至殘
破吏士¶多走死樞宻乃更歸責於君以知吉州一時士
大夫¶紛紛欲為君訟君遂絶口無所道世以此稱君長
者¶又因知君智謀果可以任邊事居頃之遂復以為廣
<pb:KR4d0073_WYG_094-3a>
東轉運使又以直昭文館知桂州當是時儂宗旦聚¶兵
智髙故地無所屬邕州為之警諸將皆議興師君¶又獨
持招降之議朝廷用君議宗旦遂釋兵服以為¶西頭供
奉官而邊無事於是君積官至尚書刑部郎<md:KR4d0073_SBCK_094-2b>¶中以集賢
殿修撰再任㑹蠻申紹泰反廵檢宋士堯¶戰死仁宗使
中貴人出視君坐士堯死降知江州¶而提㸃刑獄因中
貴人言君罪狀朝廷為置獄而君¶所坐止於贖金諸提
㸃刑獄所言多無之然猶奪兩¶官以免稍除監撫州鹽
<pb:KR4d0073_WYG_094-3b>
酒辭不往以分司南京就第¶諸公多欲薦起之者君遂
告老即以尚書祠部郎中¶致仕君諱固字幹臣初以進
士選桂陽監判官楚州¶團練推官用舉者二十三人改
大理寺丞知開封府¶陽武永康軍青城兩縣通判䖍州
以方略擒盜賜書¶奬諭移知江州所至皆有善狀推賢
舉善束縳姦吏¶明而不殘於財利尤能開闔斂散故在
廣東收銅鹽¶課皆倍前以十萬數治平三年年六十五
以九月十<md:KR4d0073_SBCK_094-3a>¶七日卒於家初娶隴西縣君李氏再娶彭城
<pb:KR4d0073_WYG_094-4a>
縣君劉¶氏子男二人洵袁州軍事推官前死泂試祕書
省校¶書郎知鄂州嘉魚縣事女三人嫁江州湖口縣主
簿¶何正臣龔州司户參軍歐陽成其季尚幼也孫男女¶
十八人蕭氏故長沙人君曾祖諱處鈞當湖南馬氏¶時
為衡州司馬以馬氏方亂棄其官歸李氏江南不¶願仕
有賜田百頃袁州之新喻新喻後屬臨江軍故¶今為臨
江新喻人祖諱紹考諱世則皆以儒學不仕¶而考以君
故贈官至光祿卿君之疾革也出其奏議¶焚之其子孫
<pb:KR4d0073_WYG_094-4b>
所錄傳尚二百餘篇蓋其言詳宻多世¶務之要四年九
月二十二日葬君新喻安和鄉長宣¶里佛子岡銘曰<md:KR4d0073_SBCK_094-3b>¶司馬去荆望此南國君賁厥趾蕭宗以殖致功蠻方¶時
吿厥猶朝為弗聞疆埸用憂受慝不讓退安一州¶既窮
而通終以無偶銘詩幽宫傳載永久¶
　　　　贈光祿少卿趙君墓誌銘¶
儂智髙反廣南攻破諸州州將之以義死者二人而¶康
州趙君余甞知其為賢者也君用叔祖蔭試將作¶監主
<pb:KR4d0073_WYG_094-5a>
簿選許州陽翟縣主簿潭州司法參軍數以公¶事抗轉
運使連劾奏君而州將為君訟於朝以故得¶無坐用舉
者為温州樂清縣令又用舉者就除寧海¶軍節度推官
知衢州江山縣斷治出已當於民心而¶吏不能得民一
錢棄物道上人無敢取者余甞至衢¶州而君之去江山
蓋已久矣衢人尚思君之所為而<md:KR4d0073_SBCK_094-4a>¶稱說之不容口又用
舉者改大理寺丞知徐州彭城¶縣祀明堂恩改太子右
贊善大夫移知康州至二月¶而儂智髙來攻君悉其卒
<pb:KR4d0073_WYG_094-5b>
三百以戰智髙為之少郤¶至夜君顧夫人取州印佩之
使負其子以匿曰明日¶賊必大至吾知不敵然不可以
去汝留死無為也明¶日戰不勝遂抗賊以死於是君年
四十二兵馬監押¶馬貴者與卒三百人亦皆死而無一
人亡者初君戰¶時馬貴惶擾至不能食飲君獨飽如平
時至夜貴卧¶不能著寢君即大鼾比明而後寤夫死生
之故亦大¶矣而君所以處之如此嗚呼其於義與命可
謂能安¶之矣君死之後二日而州司理譚必始為之棺
<pb:KR4d0073_WYG_094-6a>
斂又¶百日而君弟至遂䕶其喪歸葬至江山江山之人
老<md:KR4d0073_SBCK_094-4b>¶幼相携扶祭哭其迎君喪有數百里者而康州之人¶
亦請於安撫使而為君置屋以祠安撫使以君之事¶聞
天子贈君光祿少卿官其一子覲右侍禁官其¶弟子試
將作監主簿又以其弟潤州錄事參軍師陟¶為大理寺
丞簽書泰州軍事判官㕔公事君諱師旦¶字濳叔其先
單州之武成人曽祖諱晟贈太師祖諱¶和尚書比部郎
中贈光祿少卿考諱應言太常博士¶贈尚書屯田郎中
<pb:KR4d0073_WYG_094-6b>
自君之祖始去武成而葬楚州之¶山陽故今為山陽人
而君弟以嘉祐五年正月十六¶日葬君山陽上鄉仁和
之原於是夫人王氏亦卒矣¶遂舉其喪以祔銘曰¶
可以無禍有功於時玩君安榮相顧莫為誰其視死<md:KR4d0073_SBCK_094-5a>¶髙
蹈不疑嗚呼康州銘以昭之¶
　　　　朝奉郎守國子博士知常州李公墓誌銘¶
公李氏諱餘慶字昌宗年四十四官止國子博士知¶常
州以卒然公之威名氣略聞天下自其卒至今久¶矣天
<pb:KR4d0073_WYG_094-7a>
下尚多談公之為有過於人者余甞過常州州¶之長老
道公卒時就葬於横山州人塡道瞻送歎息¶為之出淚
又為之畫像寘之浮屠以祭之於是又知¶公之有惠愛於常
人也已而與公之子處厚遊則得¶公之所為甚具蓋公
之為政精明强果事至能立斷¶而得久姦宿惡輒取之
不貸至其化服則撫循養息¶悉有其處所以威震逺近
而䝉其德者亦思之無窮¶也當明肅太后時甞欲用公
矣公再上書論事其言<md:KR4d0073_SBCK_094-5b>¶甚直以故不果用而出常州嗚
<pb:KR4d0073_WYG_094-7b>
呼公之自任豈止於¶一州而已此有志者所以為之惜
也始公以叔父任¶起家應天府法曹參軍遇事輒爭之
留守者不能奪¶也卒薦公改太常寺太祝知湖州歸安
縣其後通判¶秀州州近盬公作華亭海鹽二監以業盜
販之民歳¶入緡錢八十萬又為石堤自平望至吳江五
十里以¶除水患人至今賴之其所至處利害多如此然
非公¶大志所欲以就名成功者故不悉著著其利於民
尤¶大而能以久者云公平生慷慨好議當世事其所趣
<pb:KR4d0073_WYG_094-8a>
舍必欲如已意雖强有勢終不為撓甞考前世治亂¶之
迹與其君臣之間議論編為七十巻藏於家此蓋¶其大
志所存也公之先為開封之陳留人五代祖為<md:KR4d0073_SBCK_094-6a>¶梁使閩
因避地家於福之漣江曾大父周不仕大父¶郁贈尚書
虞部員外郎考慕玢祕書省著作佐郎贈¶尚書工部員
外郎夫人龔氏永安縣君男五人處常¶忠武軍節度推
官與誼諴皆已卒處厚大理寺丞與¶處道皆進士既葬
之二十三年至和元年余銘其墓曰
<pb:KR4d0073_WYG_094-8b>
公閩於家來自陳留維時方屯閉蓄函收其孰有源¶而
久於幽自公之考乃施乃流其流至公孰敢泳游¶茫洋
演迤小大畢浮曷蹇於行使止一州庶其渙發¶在後之
修¶
　　　　左班殿直楊君墓誌銘¶
束鹿楊闢狀其先人曰君諱文詡字巨卿少孤鞠於¶世
父世父戰契丹于常山君始十七能以兵入得甲<md:KR4d0073_SBCK_094-6b>¶馬其
後世父為峽州麻谿寨主合州兵討蠻之叛者¶君以二
<pb:KR4d0073_WYG_094-9a>
十五卒馳前與蠻三千遇蠻傳畏君勇悉還¶走險其酋
據險下射殺君卒幾盡君以兩矢自下顚¶其酋而後世
父軍亦至遂戡其衆以歸天子賞世¶父一官而以君屬
三班為殿侍君曽祖諱淵祖諱君¶正父諱德成皆以經
術教授鄉里遭五代變擾皆不¶仕君亦少敏强記通五
經刑名書數然負其材武思¶一有所奮成功名以故為
武吏稍遷借職監睦州酒¶由借職三遷為左班殿直由
睦州亦三遷為邵州武¶岡寨兵馬監押由武岡歸京師
<pb:KR4d0073_WYG_094-9b>
以慶厯七年二月二¶十九日年七十三而卒初康定中
將相欲五路兵攻¶夏故相陳恭公為陜西招討使欲君
為用知君者皆<md:KR4d0073_SBCK_094-7a>¶曰君甞有所試今其時也勉之矣君不
應而辭以疾¶顧說恭公曰吾士卒惰久矣而數敗以恐
卒然敺之¶以入不測戰久講勝悍强之賊愚不知計䇿
見其危¶而已恭公黙然而其後兵果不得出自是君亦
老矣¶更讀書勸諸子以學無復言兵事方君少壯時喜
兵¶彎弓劒士莫敢伍然仁恕愛物遇人謙謹麻谿士卒
<pb:KR4d0073_WYG_094-10a>
殺戮無所擇君為救止全活甚衆其武岡以恩信得¶諸
蠻蠻有嵩敘上下誠等州刺史至呼君為父終君¶去不
為侵竊君夫人杜氏生三男其長子早卒次闢¶為大理
寺丞次閎三女子皆已嫁其長亦早卒夫人¶少君十歳
以嘉祐二年五月二十三日卒於酸棗而¶壽與君皆七
十三六月二日合葬于陳州宛丘縣友<md:KR4d0073_SBCK_094-7b>¶于鄉彭陵原臨
川王某曰士之以材稱於世而能以¶義克者少矣子路
學孔子者也然怙其勇以不得死¶君以此其材至白首
<pb:KR4d0073_WYG_094-10b>
無所遇而恂恂自克以考厥終¶克有名子載其行治其
可銘銘曰¶
擐堅挽强可扞四方視時弛張以不悖于常維士之¶良¶
　　　　内殿崇班錢君墓碣¶
内殿崇班廣德軍兵馬都監錢君之墓在和州之厯¶陽
雞籠鄉永昌里初錢氏以布衣起王吳越當五代¶時諸
侯王僭悖獨常順事中國道閉無所出則閒以¶其方物
取海上輸之天子至宋受命欲一天下¶吳越王即帥其
<pb:KR4d0073_WYG_094-11a>
屬朝京師而盡獻其地天子受其<md:KR4d0073_SBCK_094-8a>¶地王之淮海而襃題
其子孫蓋至於今百年錢氏之¶有籍於朝廷者殆不可
勝數而以才稱於世甞任事¶者比比出焉君諱某字某
右屯衛將軍諱某之子昭¶化軍節度使諱某之孫吳越
文穆王諱某之曾孫錢¶氏以才稱於世者也其為子弟
也父昆稱良焉其為¶父兄又能教其子弟其為吏又能
修其職事而天¶子甞任之以為材始以季父恩公蔭補
三班借職稍¶遷至内殿崇班知欽州州人甚愛之歸奏
<pb:KR4d0073_WYG_094-11b>
事殿中稱¶㫖遂遷内殿承制提㸃廣南西路刑獄在廣
西四年¶以功次遷供備庫副使刺舉當法賢士大夫多
譽之¶當是時儂智髙為姦數嫚邊吏邊吏莫能抗諸州
又¶皆無兵君即奏請戍兵以待變奏至五六而大臣終<md:KR4d0073_SBCK_094-8b>¶不許即復上書求罷又不許而儂智髙果反君坐詘¶三
官監饒州酒居久之稍復遷至内殿崇班廣德軍¶兵馬
都監至廣德之明年嘉祐二年君年七十一矣¶以三月
某甲子卒昭化之治和州也凡十八年有惠¶愛於州人
<pb:KR4d0073_WYG_094-12a>
其卒子孫遂留以葬故君子淇沂沃溥奉¶君喪以某年
某月某甲子歸葬於永昌先人之兆而¶淇沂以余曽從
事於文辭自君之將葬至於今三年¶跋渉而從余以求
銘數矣然不止而愈勤噫其若是¶余不可以無銘於是
為之敘次使歸而鑱諸墓¶
　　　　吳處士墓誌銘¶
君吳氏諱某字某其先建安大姓曾大父諱某建州¶長
史大父諱某館驛廵官檢校尚書吏部員外郎皆<md:KR4d0073_SBCK_094-9a>¶江南
<pb:KR4d0073_WYG_094-12b>
李氏所置也方李氏時吏部府君之父子同時¶仕江南
者以十數至君之考諱某始以汀州軍事推¶官歸選於
朝主鄭之新鄭簿君少孤事母夫人至孝¶與其弟軻相
愛春秋祭先人雖老矣眡牲省器皆不¶以屬子孫俯仰
齋慄如見其饗之者已祭未甞不悲¶哀也讀書取大指
通而已或勸之謀利曰吾貧久矣¶人以我為憂而我以
是為樂不能改也有子三人甫¶申冉皆不使事生産曰
士而貧多於工商而富也三¶人者皆以進士貢於鄉而
<pb:KR4d0073_WYG_094-13a>
申為太平州軍事推官君¶年七十八某年某月某日卒
於太平之官舍甫等䕶¶其柩歸葬於江州某縣某鄉某
原某年某月日也夫¶人前君卒别葬實南陽葉氏始君
所居毁於水乃奉<md:KR4d0073_SBCK_094-9b>¶母夫人來客江州愛其山川而遂家
之故其葬也以¶歸焉申之友南陽張頡論次君之事如
此而申以吿¶曰先人不幸力為善而不獲顯於天下今
其葬宜得¶銘使後世有見焉嗟乎予不及識君矣然予
之故人¶多能言君之教諸子盡其道故卒皆有立而申
<pb:KR4d0073_WYG_094-13b>
之文¶行尤以知名於世方今士大夫之列於朝者天子¶
於其父母皆有以寵嘉之其官封之卑鉅視其子所¶以
勸天下之為父母而慰其子之心以君之善教而¶子之
材宜及其身有髙爵盛位之報焉其生也既不¶及其没
也孰知其不卒享也哉是故不宜無銘也銘¶曰¶
士或為仁稱止一鄉至其後興厥聞廼光或業以勤<md:KR4d0073_SBCK_094-10a>¶而
傳之圮維是不朽實君有子¶
　　　　尚書司封員外郎張君墓誌銘
<pb:KR4d0073_WYG_094-14a>
君姓張氏諱彦博字文叔其先家齊州之禹城曾祖¶諱
玘贈太子洗馬祖諱制又徙其家於蔡州贈尚書¶吏部
侍郎父諱保雍仕至尚書刑部郎中兩淛轉運¶使君以
廕為太廟齋郎調武昌縣尉能禁抑淫祠使¶盡去境内
再調撫州司法甞攝令臨川始取强悍者¶一人痛治以
威而皆喜以畏却使者不急之須而使¶者不敢怒徙亳
州酇縣令用薦者監蘄州石橋茶場¶鎻㕔應進士舉中
其科尋丁母憂服除調興化軍興¶化縣令僧有連結為
<pb:KR4d0073_WYG_094-14b>
姦黨者久至三十餘年君悉捕¶以置於法而廢其寺古
田縣有劇賊即遁去復調黄<md:KR4d0073_SBCK_094-10b>¶州黄陂縣令稍築堤防以
利農告使者更鹽利之法¶自是役賴以均改袁州軍事
判官以治平四年十月¶六日卒于官享年四十九君少
力學問尤知史書不¶憚折節以交賢士大夫而喜趍人
之急教兄之孤子¶至於登第撫三女悉得所歸而其仕
也所為又能不¶苟故前後多薦者初娶劉氏又娶方氏
子二人曰仲¶偉曰次賢君昔去石橋遂留居於蘄故其
<pb:KR4d0073_WYG_094-15a>
葬也從劉¶氏於蘄之安仁鄉芙蓉山蓋熈寧二年十月
六日也¶君於文章尤喜作歌詩有集四十巻藏於家銘
曰¶
恭惠敏明交悦以稱不遂其成恢曠坦易或投以累¶終
以困躓惟人載德宜福多錫得壽亦嗇曷吿其悲¶銘續
風詩萬世之貽<md:KR4d0073_SBCK_094-11a>¶　　　　尚書屯田員外郎仲君墓誌銘¶
君仲氏諱訥字樸翁廣濟軍定陶人曾祖諱環祖諱¶祚
<pb:KR4d0073_WYG_094-15b>
皆弗仕而至君父諱尹始仕至曹州觀察支使贈¶右賛
善大夫君景祐元年進士起家莫州防禦推官¶年少初
官然上下無敢易者時傳契丹且大擾邊朝¶廷使中貴
人來問知州張崇俊未知所對公策契丹¶無他為具奏
論之崇俊喜曰朝廷必知非吾能為此¶然亦當善我能
聽用君也又權博州防禦判官以母¶夫人䘮去去三年
復權明州節度推官縣送海賊數¶十人獄具矣君獨疑
而辨之數十人者皆得雪用舉¶者改大理寺丞知大名
<pb:KR4d0073_WYG_094-16a>
府清平卭州臨溪兩縣又通¶判解州於是三遷為尚書
屯田員外郎而以皇祐五<md:KR4d0073_SBCK_094-11b>¶年十二月二十一日卒年五十五
君厚重有大志不¶妄言笑喜讀書為古文章晩而尤好
為詩詩尤稱於¶世所在有聲績然直道自信於權貴人
不肯有所屈¶故好者少然亦多知其非常人也其在越
蜀士多從¶之學當寳元康定間言者喜論兵其計不過
攻守而¶已君獨推書所謂食哉唯時柔逺能邇惇德允
元而¶難任人蠻夷率服為禦戎議二篇嗟乎此流俗所
<pb:KR4d0073_WYG_094-16b>
羞¶以為迂而弗言者也非明於先王之義則孰知夫中¶
國安富尊强之為必出於此君知此矣則其自信不¶屈
宜以有所負而然惜乎其未試也君初娶王氏尚¶書駕
部郎中蘭之女又娶李氏尚書虞部員外郎宋¶卿之女
三男子伯逹為太常博士次伯适伯同為進<md:KR4d0073_SBCK_094-12a>¶士三女子
嫁殿中丞任庾并州交城縣尉崔絳興元¶府户曹參軍
任膺博士以熈寧元年十一月二十一¶日葬君於定陶
之閔丘鄉而以余之聞君也來求銘¶銘曰
<pb:KR4d0073_WYG_094-17a>
於戱檏翁天偶人觭翔其德音而躓於時¶
　　　　臨川吳子善墓誌銘¶
臨川吳氏有子興宗字子善年二十喪母而其父以¶生
事付之則先日出以作後日入以息日午矣家一¶人未
飯其夫婦必尚空腹天寒矣家一人未纊其夫¶婦必尚
單衣盖如此者二十年而終三十年而已死¶凡嫁五妹
辦數喪又以其筋力之餘及於鄉黨苟有¶故必我勞人
佚先往後歸而尤篤於友愛見弟有過<md:KR4d0073_SBCK_094-12b>¶則顔色愈温須
<pb:KR4d0073_WYG_094-17b>
飲酒歡極之間乃㣲示以意既而即¶泣下曰吾親屬我
以汝吾所不避艱險者保汝而¶已其弟終感悟悔改
為善士以文學名於世此待其¶弟乃爾若於他人則絶
口不渉其非然里中少年聞¶其謦欬之音往往逃匿若
匿不及則俛首恐愧而甞¶有所絓一至訟庭及着械同
絓數十人為之皆哭掌¶獄者驚起白守守立免焉其見
畏愛多此類某謂其¶父為諸舅甚知其所為故於其弟
子經孝宗之求誌¶以葬也為道而不辭子善甞應進士
<pb:KR4d0073_WYG_094-18a>
舉後專於耕養¶遂不復應其死以治平四年八月九日
而十二月十¶二日與其母黄氏共葬於靈源村父墓之
域中父諱¶偃亦有行義用疾弗仕祖諱表㣲尚書屯田
員外郎<md:KR4d0073_SBCK_094-13a>¶曽祖諱英殿中丞初妻姓王氏一男良弼皆前
卒再¶娶楊氏生蕘适枉蕘始九歲而四女幼者一歲云¶
　
　
　
<pb:KR4d0073_WYG_094-18b>
　
　
　
　
　
　
　
　臨川文集巻九十四

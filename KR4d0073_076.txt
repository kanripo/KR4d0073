# -*- mode: mandoku-view -*-
#+TITLE: 臨川文集
#+DATE: 2015-09-23 10:20:24
#+PROPERTY: JUAN 76

¶
<md:KR4d0073_SBCK_076-1a>¶
<pb:KR4d0073_WYG_076-1a>
欽定四庫全書
　臨川文集巻

七十六¶　　　宋　王安石　撰
　　書¶
　　　上田正言書二¶
　　　謝張學士書¶
　　　荅李秀才書¶
　　　荅孫長倩書¶
　　　上杜學士書
<pb:KR4d0073_WYG_076-1b>
　　　與孫莘老書¶
　　　上徐兵部書¶
　　　上宋相公書¶
　　　上富相公書¶
　　　上張樞宻書<md:KR4d0073_SBCK_076-1b>¶　　　上郎侍郎書二¶
　　　上運使孫司諫書¶
　　　上浙漕孫司諫薦人書
<pb:KR4d0073_WYG_076-2a>
　　　　上田正言書¶
正言執事某五月還家八月抵官毎欲介西北之郵¶布
一書道區區之懐輒以事廢揚東南之吭也舟輿¶至自
汴者日十百數因得問汴事與執事息耗甚詳¶其間薦
紳道執事介然立朝無所跛倚甚盛甚盛顧¶猶有疑執
事者雖某亦然某之學也執事誨之進也¶執事奬之執
事知某不為淺矣有疑焉不以聞何以¶償執事之知哉
初執事坐殿廡下對方正策指斥天¶下利害奮不諱忌
<pb:KR4d0073_WYG_076-2b>
且曰願陛下行之無使天下謂制<md:KR4d0073_SBCK_076-2a>¶科為進取一塗耳方
此時窺執事意豈若今所謂舉¶方正者獵取名位而巳
哉盖曰行其志云爾今聯諫¶官朝夕耳目天子行事即
一切是非無不可言者欲¶行其志冝莫若此時國之疵
民之病亦多矣執事亦¶抵職之日久矣向之所謂疵者
今或痤然若不可治¶矣向之所謂病者今或痼然若不
可起矣曾未聞執¶事建一言寤主上也何向者指斥之
切而今之疏也¶豈向之利於言而今之言不利邪豈不
<pb:KR4d0073_WYG_076-3a>
免若今之所¶謂舉方正者獵取名位而巳邪人之疑執
事者以此¶為執事解者或造辟而言詭辭而出疏賤之
人奚遽¶知其㣲哉是不然矣傳所謂造辟而言者廼其
言則¶不可得而聞也其言之效則天下斯見之矣今國
之<md:KR4d0073_SBCK_076-2b>¶疵民之病有滋而無損焉烏所謂言之效邪復有為¶
執事解者曰盖造辟而言之矣如不用何是又不然¶臣
之事君三諫不從則去之禮也執事對䇿時常用¶是著
于篇今言之而不從亦當不翅三矣雖惓惓之¶義未能
<pb:KR4d0073_WYG_076-3b>
自去孟子不云乎有言責者不得其言則去¶盍亦辭其
言責邪執事不能自免於疑也必矣雖堅¶强之辯不能
為執事解也廼如某之愚則願執事不¶矜寵利不憚誅
責一為天下昌言以寤主上起民之¶病治國之疵蹇蹇
一心如對䇿時則人之疑不解自¶判矣惟執事念之如
其不然願賜教荅不宣¶
　　　　二¶
某聞公卿大夫才名與寵兼盛於世必有大功以宜<md:KR4d0073_SBCK_076-3a>¶之
<pb:KR4d0073_WYG_076-4a>
否則君子撝之執事姿略頴然出常士之表應進¶士中
甲科舉方正為第一將朝車通舉刺史事又陳¶善策得
璽書召名與寵不巳兼盛於世邪所未較著¶者功爾本
朝太祖武靖天下眞宗文持之¶今上接祖宗之成兵不
釋翳者盖數十年近世無有¶也所當設張之具猶若闕
然重以羗酋梗邊主上方¶覽衆䇿以濟之天下舉首戴
目屬心執事者難以一¶二計為執事議者曰朝廷藉不
吾以宜且自賛以植¶顯效醻天下屬巳之意矧上惓惓
<pb:KR4d0073_WYG_076-4b>
然命之乎此固策¶大功之㑹也抑聞之嶢嶢者易缺皦
皦者易汙執事¶才名與寵可謂易汙易缺者必若䇿大
功適足宜之¶而已可無茂邪恭惟旦暮輔佐天子秉國
事修所當<md:KR4d0073_SBCK_076-3b>¶設張之具復邊人於安稱主上所以命之之
意使天¶下舉首戴目者盈其願而退則後世之書可勝
傳哉¶董仲舒有是才名顧不獲此寵公孫季有此寵不
成¶此功有此寵而成此功者宜在執事不宜在它草鄙¶
之人不逹大誼辱奬訓之厚敢不盡愚
<pb:KR4d0073_WYG_076-5a>
　　　　謝張學士書¶
某頓首某不肖學不得盡意於文章仕不得行其所¶學
苟居竊食動輒愧心而世之同好惡者巳云少矣¶遇足
下於此最為相盡義不得諱其不腆之文過䝉¶推襃非
所望也朋友道䘮為日乆矣以某之不肖行¶於前而誨
於後自巳為多矣況足下之明耶毎望教¶督而終未䝉
惟足下不遺以朋友之心見存不勝幸<md:KR4d0073_SBCK_076-4a>¶甚更數日遂東
去千萬自愛不勝思懐也
<pb:KR4d0073_WYG_076-5b>
　　　　荅李秀才書¶
昨日䝉示書今日又得三篇詩足下少年而巳能如¶此
輔之以良師友而為之不止何所不至自涇至此¶盖五
百里而又有山川之阨足下樂從所聞而不以¶為逺亦
有志矣然書之所願特出於名名者古人欲¶之而非所
以先足下之才力求古人之所汲汲者而¶取之則名之
歸孰能爭乎孔子曰君子去仁惡乎成¶名古之成名在
無事於文辭而足下之於文辭方力¶學之而未止也則
<pb:KR4d0073_WYG_076-6a>
某之不肖何能副足下所求之意¶邪¶
　　　　荅孫長倩書<md:KR4d0073_SBCK_076-4b>¶孫君足下比過江寧家兄道足下雖穉年有奇意欲¶務
古人事於今世發為詞章尤感切今世事犖犖有¶可畏
愛者語未究足下來門見示以文見責以教誨¶觀足下
所為文探足下志信然獨責教誨為失其所¶焉爾古之
道廢踣乆矣大賢閒起廢踣之中率常位¶庳澤狹萬不
救一二天下日更薄惡宦學者不謀道¶主禄利而巳嘗
<pb:KR4d0073_WYG_076-6b>
記一人焉甚貴且有名自言少時迷¶喜學古文後乃大
寤棄不學學治今時文章夫古文¶何傷直與世少合耳
尚不肯學而謂學者迷若行古¶之道於今世則往往困
矣其又肯行邪甚貴且有名¶者云爾況其下碌碌者邪
反於是其亦幾何矣足下¶何覺之早邪其亦謀道而不
主利禄者邪語曰塗之<md:KR4d0073_SBCK_076-5a>¶人皆可以為禹盖人人有善性
而未必善自充也若¶足下者充之不巳不惑以變其又
可量邪走將企警¶嗟慕之不遑於教誨乎何敢
<pb:KR4d0073_WYG_076-7a>
　　　　上杜學士書¶
竊聞受命改使河北伏惟慶慰國家東西南北地各¶萬
里統而維之止十八道道數千里而轉運使獨一¶二人
其在部中吏無崇卑皆得按舉雖將相大臣氣¶勢烜赫
上所尊寵文書指麾勢不得恣一有罪過糺¶詰按治遂
行不請政令有大施舍常咨而後定生民¶有大利害得
以罷而行之金錢粟帛倉庾庫府舟車¶漕引凡上之人
皆須我主出信乎是任之重也而河¶北又天下之重處
<pb:KR4d0073_WYG_076-7b>
左河右山强國之與鄰列而為藩<md:KR4d0073_SBCK_076-5b>¶者皆將相大臣所屯
無非天下之勁兵悍卒以惠則¶恣以威則摇幸時無事
廟堂之上猶北顧而不敢忽¶有事雖天子其憂未嘗不
在河北也今執事按臨東¶南無幾何時浙河東西十有
五州之吏士民未盡受¶察便宜當行而害之可除去者
猶未畢也而卒然舉¶河北以付執事豈主上與一二股
肱之臣不惟付予¶必久而後可要以效哉且以為世之
士大夫無足寄¶以重獨執事為能當之耳伏惟執事名
<pb:KR4d0073_WYG_076-8a>
行於天下而¶材信於朝廷而處之宜必有補於當世故
雖某䝉恩¶徳最厚一日失所依據而釋然於心不敢恨
望唯公¶義之存而忘所私焉¶
　　　　與孫莘老書<md:KR4d0073_SBCK_076-6a>¶某昨日相見殊怱怱所示及信獄事深思如此難處¶足
下試思其方因書示及今世人相識未見有切瑳¶琢磨
如古之朋友者盖能受善言者少幸而其人有¶善人之
意而與游者猶以為陽不信也此風甚可患¶如某之不
<pb:KR4d0073_WYG_076-8b>
肖雖不為有道計足下猶當以善言處我¶而未嘗有善
言見賜豈以為不足語乎足下尚如此¶復何望於今世
人也是為事某亦雖多復辨論非敢¶自强蔽以所職直
以為不如是則亦有所未悟彼此¶之理不盡在他人恐
以不能敬受其説而欲是者因¶而巳在足下聦明想宜
知鄙心要當往復窮究道理¶耳古之人未有不須友以
成者盖無朋友則不聞其¶過最患之大者況某之不肖
所學者非世之所可用<md:KR4d0073_SBCK_076-6b>¶而所任者非身之所能為忍心
<pb:KR4d0073_WYG_076-9a>
拂性苟取衣食而冒¶人之寄屬其大過宜日日有方理
稽求可以自脫冀¶足下時見諭也鹽秤子搔擾事幸疏
示其詳不敢作¶足下文字施行要約束今後耳足下既
受人民社稷¶於上官勢亦不得有所避避太過則其事
將不直而¶職事亦何由理也如鹽秤子事悉望疏示自
足下職¶事然某不敢漏露也至麾嶺鄉詩奉寄一覽也
秋冷¶自愛¶
　　　　上徐兵部書
<pb:KR4d0073_WYG_076-9b>
向䝉執事畀之嚴符開以歸路暮春三月登舟而南¶浮
江絶湖緜二千里風波勁悍雨潦湍猛窮兩月乃¶至家
展先人之墓寕祖母於堂十年縈鬱一旦釋去<md:KR4d0073_SBCK_076-7a>¶戴執事
之賜此時惟重還職不時以懼以慙然去父¶母之道古
人所為遲遲也不識執事謫之貰之宜將¶何如區區之
懐無以自處矣恭惟執事寛通精明暴¶著有年宜留本
朝輔助風教利權之柄國家誠重薦¶紳之論猶為嗟咨
寵靈降集可拱以俟伏惟為國自¶夀迓迎休福某此月
<pb:KR4d0073_WYG_076-10a>
治行承序於左右在旦暮矣下¶情無任依歸頌願之至¶
　　　　上宋相公書¶
某愚戇淺薄動多觸罪初叨一命則在幕府當此之¶時
尤為無知自去吏屬之籍以至今日雖嘗獲侍燕¶語然
不能自同衆人之數也閤下撫接顧待乆而加¶親及以
罪逆扶䘮歸葬閤下發使弔問特在諸公之<md:KR4d0073_SBCK_076-7b>¶先而所以
顧恤之尤厚此盖仁人君子樂於以禮長¶育成就人材
哀念一日之雅而忘其終身不肖之醜¶顧在私心宜何
<pb:KR4d0073_WYG_076-10b>
以報當閤下以三公歸第四方奔走¶賀慶之時而某尚
以衰麻之故不能有一言自獻以¶賛左右之喜歳時不
居奄及䘮除可以有獻矣然所¶能進於左右乃不過如
此盖心之委曲有不勝言冀¶䝉有以恕之而已伏惟閤
下以直道相先帝雖巳不¶在政事之地然絶徳至行九
州四海所共矜式朝廷¶大議在所謀謨伏惟為時自重
幸甚¶
　　　　上富相公書
<pb:KR4d0073_WYG_076-11a>
某以閤下在相位時獨䝉拔擢在常人之情固以歸¶徳
於左右然某以謂大君子以至公佐天子進天<md:KR4d0073_SBCK_076-8a>¶下士而
某適以不肖誤在選中閤下非故為賜也則¶某宜不知
所得矣及以不孝得罪天地扶䘮南歸閤¶下以上宰之
重親屈手筆拊循慰勉過於朝夕出入¶牆屏之人又加
賜物以助其䘮祭然後慨然有感槩¶於私心而雖在攀
號摧割之中不能以須㬰忘也近¶聞以旌纛出撫近鎮
而尚以衰麻故不得參問動止¶巻巻之情何可以勝日
<pb:KR4d0073_WYG_076-11b>
月不處既除䘮矣而繼以疾¶病又念之曲折造次不足
以自逹故曠日引乆而闕¶然不即叙感實冀寛大仁明
有以容而察之而已伏¶惟閤下以盛徳偉譽豐功茂烈
為天下所鄉往而又¶忠言讜議終始如一此志義之士
所以尤勤勤於祝¶頌也伏惟體道為國自重以荅輿人
之心幸甚<md:KR4d0073_SBCK_076-8b>¶　　　　上張樞宻書¶
某憃陋&KR0310;迫不知所向在京師時自以備數有司而¶閤
<pb:KR4d0073_WYG_076-12a>
下方斷國論故非公事未嘗敢以先人之故私請¶左右
脩子姪之禮及以罪逆扶䘮歸葬閤下方以醫¶藥自輔
哀疚迷謬闕於赴告凡此皆宜得疎絶之罪¶者也然閤
下拊循顧待既乆而加親追賜手筆哀憐¶備厚當是時
某方纍然在䘮服之中無以冀於全存¶故不能有所獻
以謝恩禮之厚今既除䘮可以叙感¶矣然所能致於左
右者不過如此盖拳拳之心書不¶能言實冀寛大仁明
有以容而亮之而巳伏惟閤下¶以正直相天下翊堯戴
<pb:KR4d0073_WYG_076-12b>
舜功不世有辭寵去寄而退¶託一州所以承下風而望
餘澤非特門牆小人而已<md:KR4d0073_SBCK_076-9a>¶伏惟為國自重幸甚¶
　　　　上郎侍郎書¶
某啟伏念先人為韶州明公使按其部存全挽進誼¶固
已厚先人不幸諸孤困蹷而又遭明公於此時閔¶閔煦
煦視猶子姪兩世受惠缺然不報唯其心不敢¶一日置
也身賤地逺又不敢輒以書通左右得邑海¶上道當出
越庶幾進望庭下解積年企仰之意失於¶問聼到越而
<pb:KR4d0073_WYG_076-13a>
後知安車遷在杭也不敏之罪無所辭¶誅伏惟尊明赦
之不遽弃絶以終夙昔之賜幸也不¶敢必然覬也既到
職下拘於法不得奔走以詗下從¶者伏惟以道自夀下
情不任惓惓之至¶
　　　　二<md:KR4d0073_SBCK_076-9b>¶某啟昔者幸以先人之故得望歩趨伏䝉撫存教道¶如
親子姪而去離門墻凡五六年一介之使一書之¶問不
徹於𨽻人之聼誠以苛禮不足報盛徳空言不¶能輸欲
<pb:KR4d0073_WYG_076-13b>
報之實顧不知執事察不察也去年得邑海¶上塗當出
越而問聼之繆謂執事在焉比至越而後¶知車馬在杭
行自念父黨之尊而徳施之隆去五六¶年而一書之不
進又望門不造雖其心之勤企而欲¶報者猶在而執事
之見察其可必也且悔且恐不知¶所云輒試陳不敏之
罪於左右顧猶不敢必左右之¶察也不圗執事遽然貶
損手教重之蜀牋兖墨之賜¶文辭反復意指勤過然後
知大人君子仁恩&KR0270;博度¶量之廓大如此小人無狀不
<pb:KR4d0073_WYG_076-14a>
善隠度妄自悔恐而不<md:KR4d0073_SBCK_076-10a>¶知所以裁之也一官自綴勢不
得去欲趨而前其路¶無由唯其思報心尚不怠¶
　　　　上運使孫司諫書¶
伏見閤下令吏民出錢購人捕鹽竊以為過矣海旁¶之
鹽雖日殺人而禁之勢不止也今重誘之使相捕¶告則
州縣之獄必蕃而民之陷刑者將衆無賴姦人¶將乗此
勢於海旁漁業之地搔動艚戸使不得成其¶業艚戸失
業則必有合而為盗賊殺以相仇者此不¶可不以為慮
<pb:KR4d0073_WYG_076-14b>
也鄞於州為大邑某為縣於此兩年見¶所謂大戸者其
田多不過百畒少者至不滿百畒百¶畒之直為錢百千
其尤良田乃直二百千而已大抵¶數口之家養生送死
皆自田出州縣百須又出於其<md:KR4d0073_SBCK_076-10b>¶家方今田桑之家尤不
可時得者錢也今責購而不¶可得則其間必有鬻田以
應責者夫使良民鬻田以¶賞無賴告訐之人非所以為
政也又其間必有扞州¶縣之令而不時出錢者州縣不
得不鞭械以督之鞭¶械吏民使之出錢以應捕鹽之購
<pb:KR4d0073_WYG_076-15a>
又非所以為政也¶且吏治宜何所師法也必曰古之君
子重告訐之利¶以敗俗廣誅求之害急較固之法以失
百姓之心因¶國家不得已之禁而又重之古之君子盖
未有然者¶也犯者不休告者不止糶鹽之額不復於舊
則購之¶勢未見其止也購將安出哉出於吏之家而巳
吏固¶多貧而無有也出於大戸之家而巳大家將有由
此¶而破産失職者安有仁人在上而令下有失職之民<md:KR4d0073_SBCK_076-11a>¶乎在上之仁人有所為則世輙指以為師故不可不¶慎
<pb:KR4d0073_WYG_076-15b>
也使世之在上者指閤下之為此而師之獨不害¶閤下
之義乎上好是物下必有甚者閤下之為方爾¶而有司
或以謂將請於閤下求増購賞以勵告者故¶某竊以謂
閤下之欲有為不可不慎也天下之吏不¶由先王之道
而主於利其所謂利者又非所以為利¶也非一日之積
也公家日以窘而民日以窮而怨常¶恐天下之勢積而
不巳以至於此雖力排之巳若無¶奈何又從而為之辭
其與抱薪救火何異竊獨為閤¶下惜此也在閤下之勢
<pb:KR4d0073_WYG_076-16a>
必欲變今之法令如古之為¶固未能也非不能也勢不
可也循今之法而無所變¶有何不可而必欲重之乎伏
惟閤下常立天子之側<md:KR4d0073_SBCK_076-11b>¶而論古今所以存亡治亂將大
有為於世而復之乎¶二帝三代之隆顧欲為而不得者
也如此等事豈待¶講説而明今退而當財利責盖迫於
公家用調之不¶足其勢不得不權事勢而為此以紓一
切之急也雖¶然閤下亦過矣非所以得財利而救一切
之道閤下¶於古書無所不觀觀之於書以古已然之事
<pb:KR4d0073_WYG_076-16b>
驗之其¶易知較然不待某辭說也枉尺直尋而利古人
尚不¶肯為安有此而可為者乎今之時士之在下者浸
漬¶成俗苟以順從為得而上之人亦往往憎人之言言¶
有忤已者輒怒而不聼之故下情不得自言於上而¶上
不得聞其過恣所欲為上可以使下之人自言者¶惟閤
下其職不得不自言者某也伏惟留思而幸聼<md:KR4d0073_SBCK_076-12a>¶之文書
雖巳施行追而改之若猶愈於遂行而不反¶也干犯云
云
<pb:KR4d0073_WYG_076-17a>
　　　　上浙漕孫司諫薦人書¶
某今日遂出城以西度到潤州必得復望履舄故不¶敢
造辭以戀起居明州司法吏汪元吉者其為吏亷¶平州
人無賢不肖皆推信其行喜近文史而尤明吏¶事有論
利害事一編今封獻左右伏惟暇日略賜觀¶省其言有
可採者不以某之言為妄則儻可以收備¶從吏役使有
仕進之望乎盖薄惡之俗士大夫之修¶行義者少矣況
身處汙賤之勢而清議所不及者乎¶勸奬之道亦當先
<pb:KR4d0073_WYG_076-17b>
録小善務以下流之有善者為始¶今世胥史士大夫之
論議常耻及之惟通古今而明<md:KR4d0073_SBCK_076-12b>¶者

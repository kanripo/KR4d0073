# -*- mode: mandoku-view -*-
#+TITLE: 臨川文集
#+DATE: 2015-09-23 10:20:27
#+PROPERTY: JUAN 96

¶
<md:KR4d0073_SBCK_096-1a>¶
<pb:KR4d0073_WYG_096-1a>
欽定四庫全書
　臨川文集巻

九十六¶　　　宋　王安石　撰
　　墓誌¶
　　　亡兄王常甫墓誌銘¶
　　　王公墓誌銘¶
　　　胡君墓誌銘¶
　　　員外郎邵君墓誌銘¶
　　　馬漢臣墓誌銘
<pb:KR4d0073_WYG_096-1b>
　　　主簿蕭君墓誌銘¶
　　　祕書丞謝師宰墓誌銘¶
　　　郎中周公墓誌銘¶
　　　侍禁周君墓誌銘¶
　　　叅軍周君墓誌銘<md:KR4d0073_SBCK_096-1b>¶　　　員外郎周君墓誌銘¶
　　　郎中晁君墓誌銘¶
　　　郎中葛公墓誌銘
<pb:KR4d0073_WYG_096-2a>
　　　　亡兄王常甫墓誌銘¶
先生七歲好學毅然不苟戲笑讀書二十年當慶厯¶中
天子以書賜州縣大置學先生學完行髙江淮¶間州爭
欲以為師所留輒以詩書禮易春秋授弟子¶慕聞來者
徃徃千餘里磨礱淬濯成就其器不可勝¶數而先生始
以進士下科補宣州司户至三月轉運¶使以監江寧府
鹽院又三月卒又七月葬則卒之明¶年四月也實皇祐
四年墓在先君東南五歩先君姓¶王氏諱益官世行治
<pb:KR4d0073_WYG_096-2b>
既有銘先生其長子諱安仁字<md:KR4d0073_SBCK_096-2a>¶常甫年三十七生兩女
嗚呼先生之道德蓄於身而¶施於家不博見於天下文
章名於世持以應世之須¶爾大志所欲論著蓋未出也
而世之工言能使不朽¶者又知先生莫能深嗚呼先生
之所存其卒於無傳¶耶始先生常以為功與名不足懷
蓋亦有命焉君子¶之學盡其性而已然則先生之無傳
蓋不憾也雖然¶先生孝友最隆委百世之重而無所屬
以傳有母有¶弟方壯而奪之使不得相處以久先生尚
<pb:KR4d0073_WYG_096-3a>
有知其無¶窮憂矣嗚呼以往而推存痛其有已耶痛其
有已耶¶先生有文十五巻其弟既次以藏其家又次行
治藏¶於墓嗚呼酷矣極矣銘止矣其能使先生傳耶¶
　　　　主客郎中知興元王公墓誌銘<md:KR4d0073_SBCK_096-2b>¶公王氏諱某字某其先著望太原而公之曾大考諱¶某
考諱某皆葬撫州之臨川縣公少力學以孝悌稱¶於鄉
里既壯起進士為漢州軍事推官至則以材任¶劇在上
者交舉之遷大理寺丞知大名府大名縣就¶除通判忻
<pb:KR4d0073_WYG_096-3b>
州又通判真定府府帥王嗣宗恃氣侮折¶其屬為不法
以故久之莫敢為通判者公行嗣宗固¶不懌稍侵公以
氣公恬然不為校也以禮示之而已¶嗣宗詘服居十餘
日公請視獄獄中繫者常數百人¶嗣宗意愠輒久之不
問吏亦不敢言治公視獄所當¶者數十人而已餘悉當
釋無所坐於是嗣宗趣有司¶如公指即日斷出之自是
事無不聽公所為公頼分¶别可否而使其政皆由嗣宗
以出雖府人或不知公<md:KR4d0073_SBCK_096-3a>¶於嗣宗日有助也一府遂治而
<pb:KR4d0073_WYG_096-4a>
士以此稱公為長者¶始公中進士時同進有常陵公者
嫉公先以被酒取¶公勑牒裂燒之公為諱其事以失亡
吿有司而已及¶後陵公者為屬吏公舉遷之或非公以
德報怨公曰¶受詔舉京官彼今為吾屬而任京官吾則
舉之何報¶怨之謂哉且吾與彼乃未始有怨也蓋公之
行已多¶如此居一歲移知保州又以舉者移知深州又
以選¶移知齊州二州之人皆曰公愛我已而提㸃刑獄
淮¶南兼勸農事公於為獄務在寛民而以課田桑為急
<pb:KR4d0073_WYG_096-4b>
按渠陂之故誘民作而脩之利田至萬九十頃¶天子賜
書奬諭後出氏名付大臣召用而當是時丁¶謂為宰相
先是謂以二人屬公善視之曰皆能吏也<md:KR4d0073_SBCK_096-3b>¶至則皆有罪
公發其狀以聞由此謂欲傷公不果而¶久之公所任吏
亦有贓坐即絀公監池州順安鎮酒¶稅㑹今上即位移
滁州又移知興元府自丁謂得¶罪徙南方論者皆以公
宜復用而公亦且得疾不起¶矣享年六十二官至尚書
主客郎中明年天聖七年¶葬和州之厯陽縣後若干年
<pb:KR4d0073_WYG_096-5a>
公夫人張氏葬而公墓¶墊乃改卜合葬於眞州揚子縣
萬寧鄉銅山之原公¶子六人於是存者二人曰某為殿
中丞曰某為進士¶其四人皆已卒曰某開封士曹叅軍
曰某楚州寳應¶縣主簿曰某曰某為進士而公以殿中
君積贈官至¶右諫議大夫某公兄孫也受命於叔父而
為銘銘而¶次公之行事不能詳者以不得事公而公之
没叔父<md:KR4d0073_SBCK_096-4a>¶皆尚少故也嗚呼於公之行事雖不得其詳而
其略¶所聞如是蓋可以考公德矣銘曰
<pb:KR4d0073_WYG_096-5b>
王亡晉封逺跡南土公始有廟妥其禰祖孰强而勝¶孰
忌以爭孚予恭寛在窒而亨嶷嶷之節因時乃發¶曰黜
予咎匪仇予遏避善不名亦不隕聞寘銘新基¶維以長
存¶
　　　　胡君墓誌銘¶
王某之治鄞三月其故人胡舜元凶服立於門揖入¶問
弔故則喪其父五月留而館意獨怪其來之早也¶居數
月語吾弟曰吾釋父之殯䟦山浮江從子之兄¶于海旁
<pb:KR4d0073_WYG_096-6a>
願有謁也久矣不敢以言吾親之生我學於¶四方不得
所欲以養今巳不幸卒也得子之兄誌而<md:KR4d0073_SBCK_096-4b>¶銘之藏之墓
中可以顯於今世以傳於後雖吾小人¶與榮焉無悔焉
不知子之兄可不可吾弟以吿予歎¶曰審如是可以為
孝君子固成人之孝而吾與之又¶舊其何顧而辭耶取
吾所素知者為之誌而銘之誌¶曰君諱某池之銅陵人
生於丁丑興國之年也卒於¶丁亥是為慶厯七年子七
人某以十月葬君於谷垂¶山胡氏世大家闔門數百人
<pb:KR4d0073_WYG_096-6b>
君有子舜元獨招里先¶生教之為士其卒也族分而貲
衰舜元為善士銘曰¶
壽七十一不為不多吾與之銘千古不磨¶
　　　　屯田員外郎邵君墓誌銘¶
邵公既國燕其子孫處者猶食其初邑至後世遂為¶邵
氏今有田里丹陽者獨為大家其所出往往稱天<md:KR4d0073_SBCK_096-5a>¶下君
丹陽人也諱某字某少敏爽皇考某欲大就之¶為破貲
聚留師賔以發其材及壯行内修不摽飾為¶名而有譽
<pb:KR4d0073_WYG_096-7a>
於為士者年四十始以進士出佐鎮東軍¶積功次入尚
書為屯田員外郎通判亳州遭母夫人¶某氏䘮不行以
卒君工為詩歌喜飲酒與人交恬如¶也尤不好官爵至
京師一不問權貴人所舍事有類¶君者自言得遷或勸
君自言終不許然起家十九年¶更三縣以材奏君者甚
衆卒之明年皇祐某年某月¶弟某葬君某所以夫人某
氏祔子男兩人曰某曰某¶一女子尚幼銘曰¶
乗於朝葬於里厥嬪祔之祭則子以完歸親維有祉
<pb:KR4d0073_WYG_096-7b>
　　　　馬漢臣墓誌銘<md:KR4d0073_SBCK_096-5b>¶合淝人馬仲舒字漢臣其先茂陵人父臯為江東撥¶發
寘其家金陵漢臣因入學齒諸生為人喜酒色其¶相語
以䙝私侈為主父母不欲之又隆愛之不能逆¶其意以
教也然漢臣亦疎金錢急人險艱不自顧計¶於衆中尤
慕近予予亦識其可教以禮法開之果大¶寤遂自剉刻
務以入禮法從予學作進士既數月其¶辭章粲然充其
科者也漢臣長予四年予兄弟視之¶漢臣視予則師弟
<pb:KR4d0073_WYG_096-8a>
子如也甞助予叔父之喪若子姓¶然慶厯六年漢臣冠
五年矣從予入京師待進士舉¶六月病死死時予亦病
其叔父在京師因得棺斂歸¶金陵殯之某年某月乃葬
於某處孔子曰秀而不實¶者有以夫漢臣幾是矣噫誌
其墓云<md:KR4d0073_SBCK_096-6a>¶　　　　贑縣主簿蕭君墓誌銘¶
君諱化基字子固實蕭氏其先有自長沙避地廬陵¶者
曰霽方李氏有江南為洪之武寧令於君為曽大¶父其
<pb:KR4d0073_WYG_096-8b>
後再世曰煥曰良輔皆不仕至君之兄侍御史¶定基始
以材起為名家而追贈其皇考尚書工部員¶外郎君於
工部為少子少謹厚能自力業其世以善¶富既御史貴
得任子弟君猶私其能不願治民然御¶史竟官君為明
之奉化尉主簿於䖍之贛縣監眞州¶酒恬愼祗修在勢
者任之春秋六十二至和元年四¶月癸酉以官卒其子
汝霖汝能汝為汝正䕶其柩歸¶以十一月壬午葬其縣
之儒行鄉白沙原夫人楊氏¶前葬矣今不祔先人於御
<pb:KR4d0073_WYG_096-9a>
史以弟交君予丈人行也<md:KR4d0073_SBCK_096-6b>¶二父皆有子知名南方交於
予以故請銘銘者所以¶名前人而燕孝子之心也於是
為銘銘曰¶
韡矣蕭宗楚産之良繩繩主簿有善其鄉我脩不苟¶(闕/)
後為康圖銘壙石維後之藏¶
　　　　秘書丞謝師宰墓誌銘¶
君姓謝氏諱景平字師宰尚書兵部員外郎知制誥¶陽
夏公贈禮部尚書諱絳之子太子賔客陳留公贈¶禮部
<pb:KR4d0073_WYG_096-9b>
尚書諱濤之孫泰寧君掌書記贈尚書吏部侍¶郎諱崇
禮之曽孫初以祖父廕試秘書省校書郎守¶將作監主
簿既而中進士第僉書崇信軍節度判官¶㕔公事監楚
州西河轉般倉累官至秘書丞年三十¶三以治平元年
十二月庚申卒妻尹氏生男女四人<md:KR4d0073_SBCK_096-7a>¶皆前死其兄以某
年某月某日葬君鄧州穰縣五隴¶山南謝氏故家河南
緱氏君六世祖仕吳越故自陳¶留公以上三世葬杭之
富陽至君始葬陽夏公於鄧¶為穰人而今以君祔葬君
<pb:KR4d0073_WYG_096-10a>
於忿不忮於欲不求雖學¶之力亦其天性故其孝弟忠
信寛柔遜讓莊靜謹潔¶稱於兒童以至壯長而成不充
其志施不盡其材此¶學士大夫所以哀其死而多為之
出涕也然君文學¶政事言語已能自逹於一時其於道
德之意性命之¶理則求之而不至聞矣而不疑嗚呼可
謂賢已銘曰¶
陽夏四子皆賢而材季也早死吾銘其埋今又銘叔¶嗚
呼可哀古之死者以死為息嗟叔方剛何愒之亟¶昭昭
<pb:KR4d0073_WYG_096-10b>
者逝嶷嶷者藏為識在斯銘則不亡<md:KR4d0073_SBCK_096-7b>¶　　　　尚書刑部郎中周公墓誌銘¶
周氏其先自華陰入蜀蜀孟氏時公之皇考諱敬述¶以
文章知名甞至要官任事矣孟氏亡因不復仕而¶天子
召以為壽州下蔡令由下蔡以為太子中允知¶江州賜
紫衣金魚使撫初附之民其後為秘書丞知¶泰州以卒
而得州之北原以葬有子四人其卒皆位¶於朝而公第
二公諱嘉正字榦之少與其晜弟俱以¶進士甲科起家
<pb:KR4d0073_WYG_096-11a>
為通州軍事推官其後通判廣州提¶㸃福建刑獄知壽
州為三司鹽鐵判官故宰相丁謂¶慮其材天子以為河
北轉運使而公不就已而謂¶得罪公坐出知金州又知
海州又知濠州而以工部¶郎中分司南京歸治疾於海
陵之第明道元年以恩<md:KR4d0073_SBCK_096-8a>¶遷刑部二年年六十四以卒公
寛厚而廉清而其才¶尤長於政事自為推官時已能有
所建易為士民所¶記及奉使福建獄有寃輒辨有疑若
可貸輒以聞所¶活至數十人而其治大抵遇姦吏為獨
<pb:KR4d0073_WYG_096-11b>
急子男五人¶曰象先今為武康軍節度推官監台州稅
曰彦先為¶右侍禁知循州興寧縣曰茂先為泰州司法
叅軍曰¶行先為山南東道節度推官知江州彭澤縣曰
嗣先¶為進士女七人皆嫁為士大夫妻嘉祐三年三月
壬¶申公子與孫葬公皇考秘書丞贈尚書工部侍即之¶
兆東以安喜縣君錢氏祔縣君實左右公以有家者¶也
銘曰
周遷于蜀爰自先人考有四子發于海濵公¶有令聞貴
<pb:KR4d0073_WYG_096-12a>
維次子歸寛民人施刻在已方飛方騫方<md:KR4d0073_SBCK_096-8b>¶(闕/)于天既鎩
以歸既隕于泉有髙其後有(闕/)其前作¶為銘詩兆此新
阡¶
　　　　右侍禁周君墓誌銘¶
君周氏諱彦先字師古曾大父諱瓌贈大理評事大¶父
諱述祕書丞贈尚書工部侍郎考諱嘉正尚書刑¶部郎
中君少以郎中君蔭補三班奉職監泗州浮橋¶又監楚
州船埸為揚泰州廵檢而近臣薦君閤門祇¶候大臣曰
<pb:KR4d0073_WYG_096-12b>
周某可用矣然吾將試之邊乃白以為&KR0801;莫¶等七州軍
沿邊廵檢邊人兩界上為羣盜君得姓名以¶白安撫使
移之契丹契丹悉捕斬之自是久之邊無盜¶也已而君
上書言漕事又言邊將使人耕邊以給公¶使不即禁止
往往能生事於是邊將大怒而君所部<md:KR4d0073_SBCK_096-9a>¶卒有犯法者因
詆君以不詰坐是監廣州清逺縣鹽¶埸轉運使留君以
監市舶它吏方習為姦賕事而君¶獨不買舶中一物轉
運使甞數稱君以媿它吏而薦¶君以知循州之興寧縣
<pb:KR4d0073_WYG_096-13a>
至則相縣南三十里寧昌驛¶以為治所而吏自此得不
以瘴死然君既得疾於興¶寧矣遂卒卒時年四十二縣
人以君為能撫我思之¶也君先夫人盛氏尚書工部侍
郎諱京之子後夫人¶王氏尚書主客郎中諱貫之之子
皆有賢行五子濤¶洵洧渥澥皆為進士二女子嫁如臯
史堪德安鄭汾¶亦皆為進士而濤今為著作佐郎知汝
州梁縣以嘉¶祐三年三月壬申葬君皇考郎中之兆次
而以先夫¶人祔臨川王某為銘曰<md:KR4d0073_SBCK_096-9b>¶
<pb:KR4d0073_WYG_096-13b>
君弟吾嫂夫人吾姑君能有家不失疾徐治兵與民¶威
愛之孚銘昭子孫以吿不誣¶
　　　　泰州司法叅軍周君墓誌銘¶
君周氏諱茂先字去華其先成都人至君大父諱述¶為
祕書丞知泰州以卒始葬泰州之北原而子孫遂¶為州
人不去父諱嘉正尚書刑部郎中君以父蔭為¶楚州司
户叅軍又為泰州司法叅軍皆有能名明道¶二年五月
刑部君終于第君思慕哭泣至其年十月¶亦卒於是君
<pb:KR4d0073_WYG_096-14a>
年三十二夫人南陽張氏守其孤不嫁¶其后孤渙以進
士起家洪州南昌縣主簿二女子嫁¶池州貴池縣尉宣
城查塾進士建安吳觀而以嘉祐¶三年三月壬申葬君
北原之兆銘曰<md:KR4d0073_SBCK_096-10a>¶綿綿之孤屬於單妻既恃而殖龜錫吿命曰維孝子¶從
先人宅¶
　　　　尚書屯田員外郎周君墓誌銘¶
君周姓諱濤字幾道中慶厯六年進士甲科厯亳州¶觀
<pb:KR4d0073_WYG_096-14b>
察推官撫州軍事推官著作佐郎祕書丞太常博¶士尚
書屯田員外郎知汝州梁杭州錢唐二縣内行¶敏能為
政壹自急飭視民疾如在已不肯釋事實為¶名聲要利
所在民愛譽甚於士大夫治平三年六月¶在京師授簽
書梓州判官事七月十三日以官卒年¶四十有四曽祖
諱述故郫人皇祕書丞贈工部侍郎¶始占海陵以葬祖
諱嘉正皇刑部郎中父諱彦先終¶右侍禁贈右監門衛
將軍妻曰昭德縣君錢氏子男<md:KR4d0073_SBCK_096-10b>¶五人&KR0008;穜䄮穆稌以其
<pb:KR4d0073_WYG_096-15a>
年十月十六日葬君揚州江¶都縣同軌南鄉東武里銘
曰¶
於勢與聲蹲循弗爭無忌其生於善與恥操終如始¶有
哀其死¶
　　　　虞部郎中晁君墓誌銘¶
尚書虞部郎中晁君諱仲參字孝先以治平四年五¶月
九日卒於通判舒州事其子以熈寧二年正月二¶十九
日卜濟州任城縣諫議鄉吕村之原以葬狀君¶之行來
<pb:KR4d0073_WYG_096-15b>
乞銘掇其語為銘曰¶
晁望潁川衛有卿丙錯以術用作漢家令魏晉南北¶史
無傳人良正官唐仍不大振開封於家徙鉅野縣¶辟時
囏屯出宋而顯廻奮布衣太子太師宗慤秉政<md:KR4d0073_SBCK_096-11a>¶父子一
時三朝四世錫榮丘墓佺令中書為君曽祖¶有子迪者
刑部侍郎乃生宗簡世德孔揚使京東西¶郎於刑部君
實其嗣少則多譽仲父保任主簿上虞¶宰墨隳政易君
仕初從容調聏史莫玩法墨以廉終¶弱伸强懾按察擾
<pb:KR4d0073_WYG_096-16a>
獄夙如我謀君不為奪械囚于州¶將范文正歎愛而謂
畏宜繩私公勇勿畏君願持此¶畢身無尤薦監越酒旋
宅父憂判官于滁擢丞大理¶汝州郟城來知縣事富姓
賕吏寓田勢家役煩且窘¶中户愁嗟君裒偽券應手即
辨完蠹嘘枯俗戒以勸¶秦王諸孫上冡入郛卒榜驛𨽻
君擒而誅將劾中人¶匿車夜遁移内侍省罪令即訊迄
明年至徒御無譁¶能聲震越號稱其家易曹濟陰太子
賛善督尉索盜<md:KR4d0073_SBCK_096-11b>¶里閭宴衎馬入罷牧地租于民厨傳費
<pb:KR4d0073_WYG_096-16b>
劇輸之殆貧¶君曰閔哉責豈無豫操書鐫守多絀其數遷
官博士¶去領開州大築學校率衣冠游温湯之鹽實不
酬課¶歲蠲五萬奏自君可氓疾不治謁巫代毉教以餌
藥¶盡投詭祠失怙恃者予其娶嫁坐堂朝晡飲酒閒暇¶
英宗纂極員外于虞比駕二部閲最而除今天子¶恩始
正郎位攝舒朞年條教逾肄殍來鄰邦賑使無¶僵扶擕
飽去又遺之種敦於除害未始愛力取樅陽¶河避羅刹
石析池口征合于銅陵官不失筭舟無危¶行人幸是為
<pb:KR4d0073_WYG_096-17a>
曠數十載趨令驩呼無有稚艾孤山馬¶當歲漂百航鑿
秋口浦直走雷江脫險風濤幾五百¶里章隨驛聞就付
其事方冬吿役君夏而徂壽五十<md:KR4d0073_SBCK_096-12a>¶五識者歎吁齊公孫
氏作配甚似封永康君誕惟四¶子端仁端義端禮端智
仁中進士常州司理義郊社¶郎餘則未仕五女四人歸
為士妻石端俁彦俁歸而¶嫠范胡二壻純粹僧孺㓜處
于家君孫有五男節符¶籛其二則女惟君平生外晦内
明忤出不意黙無與¶爭祿賙族婣恩稱疏戚庖無朝炊
<pb:KR4d0073_WYG_096-17b>
笑語如昔晚尤靜¶曠病不吿遺極談性命方絶之時子
丐埋辭衰麄走¶汴掇其緒餘以質幽竁¶
　　　　度支郎中葛公墓誌銘¶
葛公姓也源名也宗聖字也處州之麗水公所生也¶明
州之鄞後所遷也貫曽大考也遇大考也旺累贈¶都官
郎中考也進士公所起也洪州左司理叅軍吉<md:KR4d0073_SBCK_096-12b>¶州太和
縣主簿江州德化縣令監興國茶場威武軍¶節度推官
知廣州四㑹縣著作佐郎知開封府雍丘¶縣祕書丞知
<pb:KR4d0073_WYG_096-18a>
泉州同安縣太常博士通判建州屯田¶員外郎知慶成
軍都官員外郎知南劒州司封員外¶郎祠部郎中江浙
荊湖福建廣南提㸃銀銅坑冶鑄¶錢度支郎中荊湖北
提㸃刑獄此公之所閲官也州¶將之甥與異母兄毆人
而甥殺之州將脅公曰兩人¶者皆吾甥而殺人者乃其
兄也我知之彼大姓也無¶為有司所誤不然此獄也將
必覆公劾不為變此公¶之為司理叅軍也州符徙吉水
行令事他日令始至¶大猾吏輒誘民數百訟庭下設變
<pb:KR4d0073_WYG_096-18b>
詐以動令如此數¶日令厭事則事常在吏矣公至立訟
者兩廡下取其<md:KR4d0073_SBCK_096-13a>¶狀視有如吏所為者使自書所訴不能
書者吏授之¶往往不能如狀窮輒曰我不知為此乃某
吏教我所¶為也悉捕劾致之法訟以故少吏亦終不得
其意毛¶氏寡婦吿其子以恩義說之不得即使人㣲捕
得之¶與閒語者騐其對乃書寡婦吿者也窮治具服為
私¶謀誣其子孫距州溪水惡而歲租幾千萬碩舟善敗¶
民以輸為愁公始議縣置倉以受輸則官漕之亦便¶州
<pb:KR4d0073_WYG_096-19a>
不聽公論之不已倉成至今賴其利此公之為主¶簿也
中貴人擊驛吏取所給過家以言府府不敢劾¶公曰中
貴人何憚為吾民而有陵之者吾亦恥之上¶書論其事
中貴人坐絀此公之為縣於雍丘也屬吏¶常有隙於公
同進者因讒之公察其㫖不聽以為舉<md:KR4d0073_SBCK_096-13b>¶首此公之為州
於南劒也鑄錢歲十六萬其所施置¶後以為法程此公
之為銀銅坑冶鑄錢也鄂州崇陽¶大姓與人妻謀而殺
其夫州受賕出之公使再劾劾¶者又受賕獄如初而公
<pb:KR4d0073_WYG_096-19b>
終以為不直其弟訴之轉運¶使雖他在事者亦莫不以
為寃復置之獄卒得其姦¶賕狀論如法此公之為提㸃
刑獄也甲子四百三十¶五公所享年也至和元年六月
乙未卒之年月日也¶潤州之丹徒縣長樂鄉顯陽村公
所葬也嘉祐元年¶十月壬申葬之年月日也鄉邑孫氏
今祔以葬者公¶元配也萬年縣君范陽盧氏公繼配也
良肱良佐良¶嗣公子也妻太常博士黄知良曰金華縣
君公女也¶起進士為越州餘姚縣尉主公之喪而請銘
<pb:KR4d0073_WYG_096-20a>
以葬者<md:KR4d0073_SBCK_096-14a>¶良嗣也論次其所得於良嗣而為之銘者臨川
王某¶也銘曰¶
士&KR1094;以養交兮弛官之不忌維公之所至兮樂職嗜¶事
彼能顯聞兮公則不晰不銘示後兮孰勸為瘁¶
　
　
　
　
<pb:KR4d0073_WYG_096-20b>
　
　
　
　
　
　
　
　臨川文集巻九十六

# -*- mode: mandoku-view -*-
#+TITLE: 臨川文集
#+DATE: 2015-09-23 10:20:20
#+PROPERTY: JUAN 40

¶
<md:KR4d0073_SBCK_040-1a>¶
<pb:KR4d0073_WYG_040-1a>
欽定四庫全書
　臨川文集巻四十¶　　　　宋　王安石　撰

　　奏狀¶
　　　乞免就試狀¶
　　　辭集賢校理狀四¶
　　　辭同修起居注狀七¶
　　　再辭同修起居注狀五¶
　　　辭赴闕狀三
<pb:KR4d0073_WYG_040-1b>
　　　辭知江寧府狀¶
　　　舉陳樞充錢榖職司狀¶
　　　舉錢公輔呂公著自代狀二¶
　　　舉謝卿材充升擢任使狀¶
　　　舉屯田貟外郎劉彞狀<md:KR4d0073_SBCK_040-1b>¶　　　勑舉兵官未有人堪充狀¶
　　　舉渭州兵馬都監蓋傳等充邊上任使狀¶
　　　舉古渭寨都監段充充兵官任使狀
<pb:KR4d0073_WYG_040-2a>
　　　　乞免就試狀¶
准中書劄子奉聖㫖依前降指揮發來赴闕就試¶者伏
念臣祖母年老先臣未葬弟妹當嫁家貧口衆¶難住京
師比甞以此自陳乞不就試慢廢朝命尚宜¶有辠幸䝉
寛赦即賜聽許不圖遜事之臣更以臣為¶恬退今臣無
葬嫁奉養之急而逡廵辭避不敢當清¶要之選雖曰恬
退可也今特以營私家之急擇利害¶而行謂之恬退非
臣本意兼臣罷縣守闕及今二年¶有餘老㓜未甞寧宇
<pb:KR4d0073_WYG_040-2b>
方欲就任即今赴闕實於私計<md:KR4d0073_SBCK_040-2a>¶有妨伏望聖慈察臣本
意止是營私特寢召試指¶揮且令終滿外任一面發赴
本任去訖¶
　　　　辭集賢校理狀四¶
右臣今月二十二日准中書差人賫到勑牒一道除¶臣
集賢校理聞命震怖不知所以伏念臣頃者再䝉¶聖恩
召試臣以先臣未葬二妹當嫁家貧口衆難住¶京師乞
且終滿外任比䝉矜允獲畢所圖而門衰祚¶薄祖母二
<pb:KR4d0073_WYG_040-3a>
兄一嫂相繼䘮亡奉養昏嫁葬送之窘比¶於向時為甚
所以今兹纔至闕下即乞除一在外差¶遣不願就試以
臣疵賤謬䝉㧞擢至館閣之選豈¶非素願所榮然而不
願就試正以舊制入館則當供¶職一年臣方甚貧勢不
可處此臣所以不敢避干譽<md:KR4d0073_SBCK_040-2b>¶朝廷之辠而苟欲就其營
養之私不圖朝廷不加考¶試有此除授臣若避犯命之
罰受而不能自列則是¶臣前所乞為以私養要君而誤
陛下以無名加寵¶也又聞朝廷特與推恩不候一年即
<pb:KR4d0073_WYG_040-3b>
與在外差遣且¶一年供職乃是朝廷舊制臣以何名敢
當此恩而累¶朝廷隳廢乆行公共之法又見新制近臣
薦舉官吏¶非條詔指揮不得用例施行令出已来未能十
日今¶臣有此除授乃因近臣薦舉不加考試又非條詔指¶
揮臣雖不肖獨何敢冒過分之寵而以身為廢法之¶首乎
伏望聖慈察臣本意從臣私欲追還所授特¶與除一在外
合入差遣則使公義不虧於上私行不¶失於下臣不任激
切祈恩待報之至所有勑牒臣不<md:KR4d0073_SBCK_040-3a>¶敢受謹具狀奏聞
<pb:KR4d0073_WYG_040-4a>
　　　　二¶
右臣三月二十二日准中書差人賫到勑牒一道除¶臣
集賢校理臣以分不當得已具狀陳列乞追還所¶授今
月五日又准中書差人賫到勑牒令臣受職不¶得辭免
臣以微賤誤䝉采抜非臣隕首足以報稱然¶分有所不
敢受名有所不敢居寧以慁上得辠終不¶敢冒恩苟止
何則臣以擇利辭試而朝廷因與免試¶推恩是臣以辭
試上要朝廷而朝廷果以恩澤副之¶也不獨傷臣私義
<pb:KR4d0073_WYG_040-4b>
固以上累國體此臣所以惓惓至¶於再三而終不敢止
且勸沮之方失不在大如臣心¶實擇利而迹有辭讓之
嫌以故朝廷特有優假臣恐<md:KR4d0073_SBCK_040-3b>¶進趨之士有以窺度聖世
將或立小異以近名託虚¶名以邀利浸成弊俗非復法
令所能禁止此亦朝廷¶所宜愼惜不當遂已成之命而
難於追改也竊見近¶臣比有辭讓官職皆義所當得而
特以禮辭讓朝廷¶固宜必使受之而不聽如臣卑賤今
所陳列直以分¶不當得非敢以為讓也伏望聖慈聽臣
<pb:KR4d0073_WYG_040-5a>
所守特與¶追還所授臣區區之誠期於得請而後敢已
所有勑¶牒臣不敢受¶
　　　　三¶
右臣三月二十二日准中書差人賫到勑牒一道除¶臣
集賢校理臣以分不當得已再具狀奏聞乞追還¶所授
今月九日又准中書差人賫到勑牒令臣不得<md:KR4d0073_SBCK_040-4a>¶辭免是
臣區區之意終未䝉朝廷省察臣於他官苟¶可以得則
或悉力以求之唯恐利之不多而勢之不¶便非能有所
<pb:KR4d0073_WYG_040-5b>
辭讓也至於私養之不給則苟求冒取¶亦無所不至今
朝廷特除以為校理則再三干紊朝¶廷終不敢受者誠
以要君罔上之罪大故寧以他得¶罪而於此不敢順命
苟止也所謂要君者臣前狀巳¶言之矣所謂罔上者朝
廷除校理必先考試今獨推¶恩異於尋常朝廷不以臣
為小有異能則必以臣為¶小有異行臣無其實而敢冒
此恩此乃所謂罔上也¶且臣䝉恩與試久矣臣非敢終
辭也特以勢未便爾¶若朝廷且從臣欲使臣他日之力
<pb:KR4d0073_WYG_040-6a>
足以供職京師而¶無乏養之憂則臣自當援恩求試豈
敢上煩朝廷敦<md:KR4d0073_SBCK_040-4b>¶廹何必遽加特恩使朝廷為苟舉而臣
為苟得者乎¶臣聞之古人曰明主可以理奪又曰匹夫
不可奪志¶臣敢守此語以至於再三伏乞聖慈特賜矜
允煩¶冒天威臣無任祈恩待報惶恐廹切之至¶
　　　　四¶
右臣䝉恩除集賢校理以分不當得已累曾具狀奏¶聞
乞追還所授今月二十四日准中書劄子奉¶聖㫖更不
<pb:KR4d0073_WYG_040-6b>
許辭讓臣以小官非敢以禮為讓也直以¶分不當得理
當自言蓋聞當得而讓則上有所不得¶聽不當得而授
則下有所不敢承不聽不為廹下不¶承不為慢上以其
義也臣誠不肖然區區之私具狀¶四奏者竊以為匹夫
之志有近於義是以仰廹恩威<md:KR4d0073_SBCK_040-5a>¶至於再三終不敢受伏
望聖慈俯察臣愚特與追¶還所授臣無任¶
　　　　辭同修起居注狀七¶
臣䝉恩差臣同修起居注者聖恩深厚非臣隕首¶所能
<pb:KR4d0073_WYG_040-7a>
報稱然臣去年始䝉恩特除直集賢院當是時¶臣黽勉
不敢久違恩指至今就職纔及數月又䝉恩¶有此除授
臣竊觀朝廷用人皆以資序臣入館最為¶日淺而材何
以異人終不敢貪冒寵榮以干朝廷公¶論伏望聖慈察
臣誠心非敢飾讓特賜追還所授¶
　　　　二¶
臣昨進狀乞追還所授同修起居注勑准中書劄子¶奉
聖㫖不許辭讓便令受勑供職伏念臣前奏所<md:KR4d0073_SBCK_040-5b>¶陳實繫
<pb:KR4d0073_WYG_040-7b>
朝廷用人之體今特於臣私義有所不安伏¶望聖慈檢
會臣前奏特賜追還所授¶
　　　　三¶
臣昨進狀乞追還所授同修起居注勑准中書劄子¶奉
聖㫖不許辭讓便令受勑供職疏遠小臣上煩¶朝廷敦
奬如此而區區所陳終不敢止者誠以謂進¶在臣先而
才行當䝉選擢則與之宜有先後臣入館¶資序最為在
後而獨先被選竊以為非朝廷用人之¶體此臣所以不
<pb:KR4d0073_WYG_040-8a>
敢也念臣異時得以叙進臣雖不肖¶豈敢復辭且臣已
緣辭避職事而不為朝廷所察今¶若又廹於敦喻黽勉
供職則是臣每飾辭讓之虚文¶以玩黷朝廷人雖不以
為言臣亦何顔以立於世蓋<md:KR4d0073_SBCK_040-6a>¶以臣事君苟心知其甚不
可則寧得辠而有不從况¶臣幸在聖人至仁隆寛盡下
之時謹分守以辭其所¶不當得之寵榮必無方命之罰
則朝廷之命雖欲必¶行而不改臣之愚心亦將固守而
不移伏望聖慈¶察臣如此早賜追還所授
<pb:KR4d0073_WYG_040-8b>
　　　　四¶
臣累進狀乞免同修起居注又准中書劄子奉¶聖㫖不
許辭讓便令受勑倛職卑賤之臣屢煩¶聖恩敦喻誠惶
誠恐不知所措然臣聞人無信不立¶臣事君以忠忠者
不飾行以徼榮信者不食言以從¶利臣固甞曰朝廷之
命雖欲必行而不改臣之愚心¶亦將固守而不移若臣
旣有此言而終於託不得已<md:KR4d0073_SBCK_040-6b>¶以饕寵授則是臣飾行食
言而實無自守之義非所¶以稱朝廷奬遇之意而明區
<pb:KR4d0073_WYG_040-9a>
區避讓之本心寧以違¶命受譴終不敢身為浮偽之首
以傷聖時忠實之化¶伏望聖慈早賜追還所授¶
　　　　五¶
臣進狀乞免同修起居注准中書劄子奉聖㫖依¶累降
指揮更不得辭讓便令受勑供職聖恩所以¶加臣者如
此非臣陷胷隕首所能報稱然臣愚不肖¶不知朝廷必
欲度越衆人而加臣以此者何也為其¶賢於人也固有
廉讓忠信之實也度越衆人而貪其¶所不當得非所以
<pb:KR4d0073_WYG_040-9b>
為廉讓知其不當得而辭於上以¶為朝廷之命雖欲必
行而不改臣之愚心亦將固守<md:KR4d0073_SBCK_040-7a>¶而不移然終於託不得
已以私其寵利非所以為忠¶信無廉讓無忠信然而朝
廷必欲度越衆人而加之¶以其所不當得之職事臣恐
執政大臣必受比周朋¶黨之嫌陛下必獲不察蔽欺之
謗臣亦不得自託¶於忠廉之行而居下姦利之人窺朝
廷之間争飾偽¶讓以徼一時之幸而有傷忠厚之俗其
事如此在朝¶廷不可以不深思而聽臣之辭臣亦不可
<pb:KR4d0073_WYG_040-10a>
以不固守¶而違朝廷之命誠願陛下日月之明察臣今
日之¶請辭窮理極非如向時避讓職事猶在可冒之地
雖¶由此得辠必不敢以身為亂俗之首伏乞斷自¶聖心
無牽於左右大臣之過論特賜追還所授¶
　　　　六<md:KR4d0073_SBCK_040-7b>¶臣累進狀乞免同修起居注奉聖㫖不許進狀辭¶讓者
聖恩深厚一至于此臣誠惶誠恐震怖不知¶所出竊觀
朝廷近日辭讓職事未甞有䝉聽許者而¶臣又甞辭讓
<pb:KR4d0073_WYG_040-10b>
職事而不為朝廷聽許矣今復守辭讓¶之說以請於朝
廷固宜聖恩不即聽許然臣已習¶見朝廷未甞許人辭
讓職事而猶惓惓自陳所守不¶避偽讓之嫌誠以螻蟻
微誠自誓終不敢受冀䝉¶天聦終初省察而已今若廹
於恩指遂叨寵利則人¶雖不以為言臣實無顔以處使
臣負偽讓之謗則朝¶廷豈免濫恩之譏臣雖不肖義實
不敢安此且方今¶之所患而務絶者方在於進取而不
在於辭讓方在¶於欺罔而不在於忠信臣若託不得已
<pb:KR4d0073_WYG_040-11a>
終叨寵利不<md:KR4d0073_SBCK_040-8a>¶顧其已出之言則是去辭讓而引進取毁
忠信而為¶姦罔朝廷本欲拔取人才而所得者乃有去
辭讓毀¶忠信之嫌恐非所以示天下而厲士大夫之操
也此¶臣所以不敢避方命之罰而守其區區之說誠不
敢¶以身累國非特欲全其私義而已也伏望聖慈即¶賜
聽許令朝廷不失所授之宜臣亦不失所守之信¶
　　　　七¶
臣昨進狀乞免同修起居注准中書劄子奉聖㫖¶朝廷
<pb:KR4d0073_WYG_040-11b>
已行擢用依累降指揮不得違避者孤賤之臣¶行能淺
薄當朝廷清明收用賢俊之時幸得著位外¶庭豈非榮
顯况又䝉拔擢備任清要丁寧奬勵使必¶就官此雖隕
首刳心自知無以報稱然臣所以不敢<md:KR4d0073_SBCK_040-8b>¶受命而猶守其
區區之說者誠以資在臣前尚有未¶䝉選者臣若苟見
寵利之可得而忘避讓之義苟知¶避讓而不能固其所
守非朝廷所以拔擢臣之意又¶非臣所以報稱朝廷之
心且詘已行之命以伸自守¶之志者朝廷之令名食言
<pb:KR4d0073_WYG_040-12a>
䘮志以順命為恱饕寵利¶者臣之醜行今朝廷重得令
名而使臣輕為醜行此¶臣之所不諭也臣幸䝉任使備
官三司列職儒館若¶朝廷以為可任異時以次升擢於
分不為進越則臣¶雖不肖其亦何說之敢辭誠望聖慈
哀臣懇廹檢¶㑹臣前後所奏察其理有可言特賜追還
所授¶
　　　　再辭同修起居注狀五¶
右臣今月二十六日准勑差臣同修起居注伏念臣<md:KR4d0073_SBCK_040-9a>¶行
<pb:KR4d0073_WYG_040-12b>
能無異衆人入館最為日淺向叨選擢甞已固辭¶幸䝉
聖恩方賜聽許今同館之士才能資序出臣¶右者尚多
而又䝉誤恩有此除授在臣理分固不敢¶當兼臣久住
京師親老口衆而自春至今疾病相仍¶醫藥百端未得
平愈近已進狀乞一知州軍差遣伏¶望聖慈察臣誠懇
特賜追還所授除一知州軍差¶遣使臣無進越冒榮之
辠而得紓私養之急所有同¶修起居注勑牒臣不敢受
謹具狀奏聞伏候勑㫖
<pb:KR4d0073_WYG_040-13a>
　　　　二¶
右臣進狀乞免同修起居注准中書劄子奉聖㫖¶不許
辭讓便令受勑臣愚不肖幸當朝廷拔擢賢雋¶之時獨
䝉不次之選豈不榮哉然臣入館最為日淺<md:KR4d0073_SBCK_040-9b>¶而行能無
異衆人故不敢度越衆人以饕寵利向時¶守此說以辭
朝廷之命至於八九而聖恩不以臣¶言為不信幸賜聽
許今纔數月同館之士資序在臣¶右而行能足充此選
者尚多遽䝉聖恩有此除授¶令臣今而可受則向之辭
<pb:KR4d0073_WYG_040-13b>
命至於八九者果何心也¶昔鄭以伯石為卿則辭太史
退則又使之命已命已¶則又辭焉三辭而後受策於是
子産始惡其為人夫¶子産所以惡之者不以其飾辭讓
而無忠實之志乎¶臣之䝉恩雖出於無求然始則託辭
讓之名以煩慁¶朝廷終則徼一日之利以忘前言之信
推事考情亦¶何以異於伯石臣誠固陋終不敢奸子産
之所惡以¶上昭聖時任人之失且朝廷必以臣粗習文
藝而<md:KR4d0073_SBCK_040-10a>¶忠信可使則臣固甞曰異時循次選用則臣不敢
<pb:KR4d0073_WYG_040-14a>
辭¶伏望聖恩察臣誠懇特賜追還所授除臣一知州¶軍
差遣使臣得遂前言之信而又有以紓親養之急¶臣不
任祈恩待報之至¶
　　　　三¶
右臣近進狀乞免同修起居注准中書劄子奉¶聖㫖令
依前後指揮不許辭免便令受勑者聖恩¶加臣無窮臣
愚固守無已臣誠惶恐震怖不知所為¶然臣義有所不
敢為故不敢冒恩而苟止伏念臣以¶資序在臣右而行
<pb:KR4d0073_WYG_040-14b>
能宜䝉此選者尚多故甞自列至¶於八九幸䝉聖恩聽
察而所除始祖無擇一人若¶臣今遂冒居則是謂在臣
右者已無可選臣以應舉<md:KR4d0073_SBCK_040-10b>¶入仕磨勘遷官本圖宦逹非
敢苟為髙抗至於恩踰¶理分度越衆人官謗所歸臣亦
不敢苟得以㤀前言¶之信兼臣自春至今疾病相仍加
以氣衰舊學幾廢¶親老口衆久住京師近甞進狀乞一
閑慢州軍差遣¶伏見近例見任修起居注以便親求罷
出補外官甞¶䝉朝廷聽許蓋當聖時務以仁恕優容臣
<pb:KR4d0073_WYG_040-15a>
下則以便¶親而求外補朝廷之所宜從伏望聖慈哀臣
懇廹¶特賜追還所授除臣一知州軍差遣以便私養且
令¶臣無進越冒榮之辠所有同修起居注勑牒臣不敢¶
受臣不任祈恩待報激切之至¶
　　　　四¶
右臣近進狀乞免同修起居注准中書劄子奉<md:KR4d0073_SBCK_040-11a>¶聖㫖令
依累降指揮便受勑更不得辭免者臣之懇¶懇巳具前
奏螻蟻微誠未能上動聖聽臣誠惶怖¶不知所為然臣
<pb:KR4d0073_WYG_040-15b>
愚不肖以謂朝廷革因循之弊以不¶次官人當得異能
之士然後允衆人之望而因循之¶弊可以遂除臣治身
則行能不備居官則職業無稱¶雖知好學而所得未可
以施於實用故嚮䝉選擢即¶自以行能無異衆人而不
敢度越衆人受職幸䝉聽¶許纔及數月即欲度越衆人
言行本末不相顧如此¶豈稱朝廷選擢之意雖令言者
不以是為臣辠臣實¶無顔以處伏望聖慈察臣累奏情
理備盡特賜追¶還所授臣不任祈恩待報激切之至
<pb:KR4d0073_WYG_040-16a>
　　　　五<md:KR4d0073_SBCK_040-11b>¶右臣近進狀乞免同修起居注准中書劄子奉¶聖㫖依
前降指揮便受勑供職臣之區區辭說已窮¶然不敢避
逋慢之辠而苟止者非特欲守前言之信¶亦不敢上累
朝廷蓋臣有冒榮失守之罪則朝廷亦¶有選授失人之
謗因啓天下好利之士偽讓以要君¶則甚傷聖時風俗
此臣之所大懼也若聖恩幸聽¶臣言使臣得安理分則
臣為不失所守臣能不失所¶守則朝廷不失所選矣朝
<pb:KR4d0073_WYG_040-16b>
廷不失所選而又隆寛廣¶裕以曲盡臣志謂宜無傷而
適足以感厲天下之士¶且朝廷以臣粗渉藝文忠信可
使不復責其行能之¶備必欲擢置從官則臣固甞曰臣
已備官三司列職¶儒館若終免於辠戾則循次受選自
不為遲當朝廷<md:KR4d0073_SBCK_040-12a>¶清明拔用賢儁有志之士孰不幸願寵
榮如臣之愚¶豈獨異於衆人誠以不敢度越衆人故嘗
自列至於¶八九朝廷隆寛盡下已甞幸聽臣言曾未數
月臣即¶不復自顧前言之信若令言者謂臣要君以偽
<pb:KR4d0073_WYG_040-17a>
臣誠¶無辭可以自明伏望聖慈察臣所守如此臣誓堅¶
死節上報聖知臣不任祈恩待報之至¶
　　　　辭赴闕狀三(治平二年七/月二十七日)¶
右臣准中書劄子伏奉聖恩以臣䘮服旣除特授¶故官
召令赴闕辠逆餘生尚䝉齒録非臣隕首所能¶報稱理
當即日奔走就塗而臣抱病日久未任䟦渉¶見服藥調
理乞候稍瘳即時赴闕謹具狀奏聞¶
　　　　二<md:KR4d0073_SBCK_040-12b>¶
<pb:KR4d0073_WYG_040-17b>
右臣伏准中書劄子奉聖㫖令體認朝廷累降指¶揮疾
速發來赴闕臣愚無狀屢䝉聖恩逮及自非¶抱疢不任
職事豈敢故為逋慢臣近已奏陳乞一分¶司官於江寧
府居住伏望聖慈特賜矜許所冀便¶於將理終獲有瘳
則臣雖自知無補於聖時猶當¶乞備官使仰副朝廷眷
録之意¶
　　　　三¶
右臣伏准中書劄子奉聖㫖合依累降指揮發來¶赴闕
<pb:KR4d0073_WYG_040-18a>
螻蟻微誠不能感動至煩朝廷恩㫖屢降臣實¶惶怖不
知所為伏念臣本以孤生實無才用誤䝉¶仁宗拔擢備
數從官當大行皇帝亮隂之際始以¶親䘮解職久尸榮
禄無補聖時今陛下以仁孝之<md:KR4d0073_SBCK_040-13a>¶資紹承聖緒臣於私養
旣無所及唯當追先帝之¶遇致身於陛下之時若自度
力用堪任職事何敢¶逋慢朝廷詔令至於經渉嵗時緣
臣自春以來抱疢¶有加心力稍有所營即所苦滋劇所
以昧冒奏陳乞¶且分司實冀稍可支持即乞復備官使
<pb:KR4d0073_WYG_040-18b>
天聽髙邈未¶䝉矜允雖欲扶伏奔走闕庭而力與願違
不能自強¶伏望聖慈察臣懇廹令檢㑹臣累奏特賜指
揮臣¶無任瞻天屏營激切之至¶
　　　　辭知江寧府狀¶
右臣今月十九日進奏院遞到勑牒䝉恩差知江¶寧軍
府事犬馬之疢自隔清光天地之恩曲垂眷恤¶以臣丘
墓所在就付兵民之權非臣肝膽塗地所能<md:KR4d0073_SBCK_040-13b>¶報稱萬一
然臣所抱疾病迄今無損若輙冒恩黽勉¶典當領路大
<pb:KR4d0073_WYG_040-19a>
藩恐力用無以上副朝廷寄任伏望¶陛下察臣如此儻
以臣逮侍先帝未許分司則乞¶除臣一留臺宫觀差遣
冀便將理終獲有瘳誓當捐¶軀少報聖德所有勑牒臣
未敢祗受已送江寧府¶收管謹具狀奏聞¶
　　　　舉陳樞充錢榖職司狀¶
前件官明敏方直有政事之材臣奏使江東時樞為¶旌
德縣令聽訟鞫獄尤為精明隨所施設皆有方畧¶
　　　　舉錢公輔自代狀
<pb:KR4d0073_WYG_040-19b>
伏覩尚書兵部貟外郎知制誥錢公輔忠信篤實富¶於
文學職事所及不為苟且以臣鄙薄實為不如寘<md:KR4d0073_SBCK_040-14a>¶之禁
林必有補助今舉自代¶
　　　　舉吕公著自代狀¶
具某官吕公著沖深而能謀寛博而有制其器可以¶大
受而退然似不能言故衆人知之有所不盡如䝉¶選用
得試其才必有績効不孤聖世臣實不如今舉¶自代¶
　　　　舉謝卿材充升擢任使狀
<pb:KR4d0073_WYG_040-20a>
前件官公廉自守曉逹民事甞知撫州臨川縣縣人¶至
今稱說以為良吏督率百姓修復陂防所溉頃畝¶甚多
水旱皆䝉其利若朝廷興修功利或選人才典¶領劇郡
皆可任使¶
　　　　舉屯田貟外郎劉彞狀<md:KR4d0073_SBCK_040-14b>¶屯田貟外郎温州通判劉彞聦明敏逹有濟務之材¶堪
充升擢繁難任使¶
　　　　勑舉兵官未有人堪充狀
<pb:KR4d0073_WYG_040-20b>
具位臣某准今年六月二十三日宣令臣同辠保舉¶大
使臣堪充主兵官二貟限一月内具姓名聞奏即¶不得
舉見任兩府親戚并已係路分都監及知軍州¶已上人
數右具如前伏緣臣所職不係路分都監及¶知州軍大
使臣即不見有堪充主兵官者謹具狀奏¶聞伏候勑㫖¶
　　　　舉渭州兵馬都監蓋傳等充邊上任使狀¶
具位臣某准宣同辠保舉不拘路分有武勇謀畧三¶班
度臣二貟不得舉見任兩府親戚者始謹具如前<md:KR4d0073_SBCK_040-15a>¶臣伏
<pb:KR4d0073_WYG_040-21a>
覩東頭供奉官權渭州兵馬都監兼在城廵檢¶蓋傳有
智畧能訓治軍旅東頭供奉官江寧府龍安¶鎮廵檢王
崇稷有武勇能擒捕盗賊臣今保舉堪充¶邊上任使如
䝉朝廷擢用後犯正入已贓不如舉狀¶臣甘當同辠其
人並不是臣親戚亦無親戚見任兩¶府謹具狀奏聞伏
候勑㫖¶
　　　　舉古渭寨都監段充充兵官任使狀¶
具位臣某准宣節文同辠保舉大使臣堪充主兵官¶二
<pb:KR4d0073_WYG_040-21b>
貟姓名聞奏即不得舉見任兩府親戚并已係路¶分都
監及知州軍已上人數者右謹具如前臣伏覩¶内殿崇
班閤門祗候秦州古渭寨都監段充武勇才¶畧可用甞
以戰鬬有功堪充主兵官任使如䝉朝廷<md:KR4d0073_SBCK_040-15b>¶擢用後不如
所奏及犯正入已贓臣甘當同辠其人¶與臣不是親戚
亦無親戚見任兩府不係路分都監¶及知州軍已上人
資敘所准宣命令舉兩人今且保¶舉到段充一貟尚闕
一貟見訪求别狀舉次謹具狀¶奏聞伏候勑㫖
<pb:KR4d0073_WYG_040-22a>
　
　
　
　
　
　
　
　
<pb:KR4d0073_WYG_040-22b>
　
　
　
　
　
　
　
　臨川文集巻四十

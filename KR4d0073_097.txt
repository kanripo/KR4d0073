# -*- mode: mandoku-view -*-
#+TITLE: 臨川文集
#+DATE: 2015-09-23 10:20:27
#+PROPERTY: JUAN 97

<md:KR4d0073_SBCK_096-14b>¶<md:KR4d0073_SBCK_097-1a>¶
<pb:KR4d0073_WYG_097-1a>
欽定四庫全書
　臨川文集巻

九十七¶　　　宋　王安石　撰
　　墓誌¶
　　　王逢原墓誌銘¶
　　　司封郎中孫公墓誌銘¶
　　　郎中劉君墓誌銘¶
　　　運使李君墓誌銘¶
　　　博士致仕李君墓誌銘
<pb:KR4d0073_WYG_097-1b>
　　　成固縣楊君墓誌銘¶
　　　致仕周公墓誌銘¶
　　　張常勝墓誌銘¶
　　　　王逢原墓誌銘¶
嗚呼道之不明邪豈特教之不至也士亦有罪焉嗚<md:KR4d0073_SBCK_097-1b>¶呼
道之不行邪豈特化之不至也士亦有罪焉蓋無¶常産
而有常心者古之所謂士也士誠有常心以操¶聖人之
説而力行之則道雖不明乎天下必明於已¶道雖不行
<pb:KR4d0073_WYG_097-2a>
於天下必行於妻子内有以明於已外有¶以行於妻子
則其言行必不孤立於天下矣此孔子¶孟子伯夷柳下
惠揚雄之徒所以有功於世也嗚呼¶以予之昏弱不肖
固亦士之有罪者而得友焉余友¶字逢原諱令姓王氏
廣陵人也始予愛其文章而得¶其所以言中予愛其節
行而得其所以行卒予得其¶所以言浩浩乎其將㳂而
不窮也得其所以行超超¶乎其將追而不至也於是慨
然歎以為可以任世之¶重而有功於天下者將在於此
<pb:KR4d0073_WYG_097-2b>
余將友之而不得也<md:KR4d0073_SBCK_097-2a>¶嗚呼今棄予而死矣悲夫逢原左
武衛大將軍諱奉¶諲之曾孫大理評事諱珙之孫而鄭
州管城縣主簿¶諱世倫之子五嵗而孤二十八而卒卒
之九十三日¶嘉祐四年九月丙申葬于常州武進縣南
鄉薛村之¶原夫人吳氏亦有賢行於是方娠也未知其
子之男¶女銘曰¶
壽胡不多天實爾嗇曰天不相胡厚爾徳厚也培之¶嗇
也推之樂以不罷不怨以疑嗚呼天民將在于兹
<pb:KR4d0073_WYG_097-3a>
　　　　宋尚書司封郎中孫公墓誌銘¶
公諱錫字昌齡曾祖釗祖易從父再榮皆弗仕及公¶仕
贈其父至尚書兵部侍郎公以天聖二年進士起¶家和
州厯陽無為巢二縣主簿部使者及兩制以御<md:KR4d0073_SBCK_097-2b>¶札舉者
十餘人改鎮江軍節度推官知杭州仁和縣¶籍取兇惡
戒以不改必窮極案治而治其餘一以仁¶恕故縣人畏
愛之以兵部喪去三年乃用舉者以集¶慶軍節度掌書
記充國子監直講豫校史記前後漢¶書南北史脩集韻
<pb:KR4d0073_WYG_097-3b>
選蘇王宫伴讀教導有法宗室召¶燕飲未嘗往居頃之
改著作佐郎當罷矣又留為國¶子監丞講讀七年乃用
舉者召試集賢校理同知太¶常禮院判吏部南曹登聞
鼓院為開封府推官賜緋¶魚坐考鏁㕔進士舉籍中有
不中格者兩人降監和¶州清酒務當是時龎宰相為樞
宻使薦宜侍講禁中¶方召而公以謫去久之㑹明堂恩
召還同判尚書刑¶部先時主者多持事往決於中書公
獨視法如何不<md:KR4d0073_SBCK_097-3a>¶往戎州人向吉等操兵賈販恃其衆所
<pb:KR4d0073_WYG_097-4a>
過不輸物稅¶州縣捕逐皆散走成都鈐轄司奏請不以
南郊赦除¶其罪從之逮捕親屬繫獄至更兩赦有詣闕
訴者刑¶部詳覆官以為特勑遇赦不原者雖數赦猶論
如法¶公獨奏釋之凡釋百二十三人公於議法多如此
復¶為開封府推官當隨尹奏事仁宗問大辟幾何且¶以
慎刑愛人為戒公因奏開封勑有重於編勑而當¶改者
數事仁宗皆以為然它日問尹以公姓名稱¶之於是貴
戚女使有奏讞上薄其罪付公監決曰此¶人平恕可任
<pb:KR4d0073_WYG_097-4b>
也道士趙清貺出入龐宰相家受賕御¶史以劾龐府治
實清貺自為龐不知也清貺坐杖配¶沙門島行兩日死
御史又劾府希宰相指故杖清貺<md:KR4d0073_SBCK_097-3b>¶殺之滅口仁宗亦疑
乃悉罷知府推判官而以公¶知太平州初清貺事獨判
官王礪劾決公不自辨也¶未幾仁宗即寤罷者皆復而
以公提㸃淮南路刑¶獄在淮南二年所活大辟十三人
考課為天下第一¶所舉多善士未嘗聽人請屬還為三
司户部判官求¶知宣州許之特詔秩禄視轉運使至則
<pb:KR4d0073_WYG_097-5a>
召五縣令約¶以州所下書有不便封還故縣得自為政
而州無事¶且滿州人詣轉運使提㸃刑獄乞留還又知
舒州發¶常平廣惠倉以活陳許潁蔡流人及歸計口量
逺近¶給食遣去去者率錢買香焚之府門以祝公至或
感¶泣初提㸃刑獄恐聚流人為盜又惜常平廣惠倉數¶
牒止公不聽申以手書又不聽佐屬皆争曰不可公<md:KR4d0073_SBCK_097-4a>¶行
之自若比代去州人闔城門留之薄暮與爭門乃¶得出
遂以告老致仕於是官至尚書度支郎中散官¶至朝奉
<pb:KR4d0073_WYG_097-5b>
郎勲至上柱國今上即位遷司封賜金紫¶以熈寧元年
正月十二日卒年七十八孫氏世為廣¶陵富姓兵部兄
弟五人其季婦有子寡欲分財以義¶譬解不得乃悉推
田宅與諸兄弟脱身携公居建安¶軍揚子故今為真州
人諸兄弟後破産而兵部居揚¶子又卒為富姓為公千
里迎師立學舍市書至六七¶千巻公感勵奮激誦習忘
寢食年十九舉進士開封¶第二坐同保匿服罷而再舉
又第一當是時以文學¶稱天下及仕號為忠厚正直終
<pb:KR4d0073_WYG_097-6a>
身未嘗言利老而貧¶不以為悔鄉人尤歸其長者有文
集二十巻初娶莊<md:KR4d0073_SBCK_097-4b>¶氏早卒又娶裴氏刁氏刁氏封壽安
縣君亦前死子¶湜澄泳淵淑湘早卒溱太廟齋郎後公
數月死澄楚¶州寳應主簿洙祕書丞集賢校理漸太廟
齋郎女十¶人一人嫁三人未嫁三人嫁而卒三人未嫁
而卒九¶月十六日葬公揚子縣懷民鄉北原銘曰¶
於戲孫公有直其道為之少時以濟壯老人信公行¶承
趨薦保天順公徳與公壽考維公有子䘮事哀祗¶慰其
<pb:KR4d0073_WYG_097-6b>
考思用此銘詩¶
　　　　荆湖北路轉運判官尚書屯田郎中劉君¶墓
　　　　誌銘(并序/)¶
治平元年五月六日荆湖北路轉運判官尚書屯田¶郎
中劉君年五十四以官卒三年卜十月某日葬真<md:KR4d0073_SBCK_097-5a>¶州揚
子縣蜀岡而子洙以武寧章望之狀來求銘噫¶余故人
也為序而銘焉序曰君諱牧字先之其先杭¶州臨安縣
人君曾大父諱彦琛為吳越王將有功刺¶衢州葬西安
<pb:KR4d0073_WYG_097-7a>
於是劉氏又為西安人當太宗時嘗¶求諸有功於呉越
者録其後而君大父諱仁祚辭以¶疾及君父諱知禮又
不仕而鄉人稱為君子後以君¶故贈官至尚書職方郎
中君少則明敏年十六求舉¶進士不中曰有司豈枉我
哉乃多買書閉户治之及¶再舉遂為舉首起家饒州軍
事推官與州將爭公事¶為所擠幾不免及後將范文正
公至君大喜曰此吾¶師也遂以為師文正公亦數稱君
勉以學君論議仁¶恕急人之窮於財物無所顧計凡以
<pb:KR4d0073_WYG_097-7b>
慕文正公故也<md:KR4d0073_SBCK_097-5b>¶弋陽富人為客所誣將抵死君得實以
告文正公未¶甚信然以君故使吏雜治之居數日富人
得不死文¶正公由此愈知君任以事嵗終將舉京官君
以讓其¶同官有親而老者文正公為歎息許之曰吾不
可以¶不成君之善及文正公安撫河東乃始舉君可治
劇¶於是君為兖州觀察推官又學春秋於孫復與石介¶
為友州旱蝗奏便宜十餘事其一事請通登萊鹽商¶至
今以為賴改大理寺丞知大名府館陶縣中貴人¶隨契
<pb:KR4d0073_WYG_097-8a>
丹使往來多擾縣君視遇有理人吏以無所苦¶先是多
盜君用其黨推逐有發輒得後遂無為盜者¶詔集強壯
刺其手為義勇多惶怖不知所為欲走君¶諭以詔意為
言利害皆就刺欣然曰劉君不吾欺也<md:KR4d0073_SBCK_097-6a>¶留守稱其能雖
府事往往咨君計䇿用舉者通判廣¶信軍以親老不行
通判建州當是時今河陽宰相富¶公以樞宻副使使河
北奏君掌機宜文字保州兵士¶為亂富公請君撫視君
自長垣乗驛至其城下以三¶日㑹富公罷出君乃之建
<pb:KR4d0073_WYG_097-8b>
州方并屬縣諸里均其徭¶役人大喜而遭職方君䘮以
去通判青州又以母夫¶人䘮罷又通判廬州朝廷弛茶
㩁以君使江西議均¶其稅蓋期年而後反客曰平生聞
君敏而敢為今濡¶滯若此何故也君笑曰是固君之所
能易也而我則¶不能且是役也朝廷豈以為它亦曰愛
人而已今不¶深知其利害而苟簡以成之君雖以吾為
敏而人必¶有不勝其弊者及奏事皆聽人果便之除廣
南西路<md:KR4d0073_SBCK_097-6b>¶轉運判官於是修險阨募丁壯以減戍卒徙倉
<pb:KR4d0073_WYG_097-9a>
便輸¶考攝官功次絶其行賕居二年凡利害無所不興
廢¶乃移荆湖北路至踰月卒家貧無以為䘮自棺椁諸¶
物皆荆南士人為具君娶江氏生五男二女男曰洙¶沂
汶為進士洙以君故試將作監主簿餘尚幼初君¶為范
富二公所知一時士大夫爭譽其才君亦慨然¶自以當
得意巳而屯邅流落抑没於庸人之中幾老¶矣乃稍出
為世用若將有以為也而旣死此愛君者¶所為恨惜然
士之赫赫為世所願者可睹矣以君始¶終得䘮相除亦
<pb:KR4d0073_WYG_097-9b>
何負彼之有哉銘曰¶
嗟乎劉君宜壽而顯何畜之久而施之淺雖或止之¶亦
或使之唯其有命故止於斯<md:KR4d0073_SBCK_097-7a>¶　　　　廣西轉運使李君墓誌銘(并序/)¶
君諱寛字伯強姓李氏其先隴西人後移光山至君¶六
世祖又移建安今為南昌人者以君大皇考為鼻¶祖君
皇考諱某以太子洗馬致仕終尚書虞部郎中¶其贈官
至衛尉卿大皇考諱某以殿中丞致仕其贈¶官至吏部
<pb:KR4d0073_WYG_097-10a>
尚書曾大皇考諱某當五代之亂無爵禄¶以尚書故贈
大理評事君始以世父䕃守將作監主¶簿監洪州鹽院
用嵗課倍得知袁州宜春縣改知福¶州福清縣當是時
能聞朝廷矣就除通判桂州又通¶判江州二州皆治遂
知吉州請於天子立學以教¶學者常三百人施方略捕
盜賊無衆寡逺近必得以¶至米鹽酒㩁皆為除弊致利
移衡州不赴改江州州<md:KR4d0073_SBCK_097-7b>¶人曰是嘗涖我矣不待至而服
未幾移潤州不赴改¶信州又不赴改太平州轉運使言
<pb:KR4d0073_WYG_097-10b>
饒大劇州將不能¶治而太平不足用君乃換饒州屬縣
惡吏聞且至有¶棄其官而去至則禁巫醫之㒺民案畜
蠱者遂以無¶事安撫使言治行於江南為第一母夫人
終去位三¶年知䖍州將行三司請君制置糧草河北一
歳減緡¶錢八十七萬由此提㸃江浙等路鑄錢坑冶以
衛尉¶老奏徙治所南昌從之移提㸃荆湖北刑獄辭不
往¶又請便官以養乃改江西居一月遭衛尉䘮服除久¶
之尚不忍去墓所詔就起君提㸃江東刑獄又移京¶西
<pb:KR4d0073_WYG_097-11a>
除廣西轉運使自儂智髙反宿軍邕州歲漕不足¶乃多
治船設賞罰而邕軍食以有餘所部攝官以三<md:KR4d0073_SBCK_097-8a>¶十四員
為額待攝常數十百人一員闕皆爭賕吏君¶第其課為
三等有闕以次補攝官不賕吏由此始二¶廣使者故不
以春夏出㑹有詔閱邉卒君即出道遇¶瘴歸卒年六十
治平二年九月二十三日也初李氏¶既居江南尚書未
老致其事歸養其子侍郎以分司¶歸亦未老當侍郎之
歸衛尉又以從其兄弗仕仍世¶徳義為南人所慕君既
<pb:KR4d0073_WYG_097-11b>
生有美質而積習名教自為¶兒童侍衛尉側不惰終日
及壯砥礪以材能自顯其¶於吏治精壯果敏機張鍵閉
姦不可知目所指取必¶得其情狀故所在豪人猾吏重
手累足以終君去不¶敢有所觸君視遇其屬士大夫賢
者尤謹所拔舉過¶百人後多知名云夫人胡氏仁和縣
君子男五人長<md:KR4d0073_SBCK_097-8b>¶曰承勉宣州旌徳縣令早卒次曰亞夫
太廟齋郎曰¶獻夫試將作監主簿曰渭夫試祕書省校
書郎曰太¶平奴方晬而夭女二人長適蘇州常熟縣主
<pb:KR4d0073_WYG_097-12a>
簿余公¶弼次適大理寺丞田真卿孫男三人君與弟尚
書司¶門郎中定相友愛尤篤遺奏以司門之子簡夫聞
詔¶除司門知太平州補簡夫郊社齋郎又詔君䘮所過¶
州發卒護送以明年二月歸殯于洪州某月某日葬¶新
建縣桃花鄉曹山去先墓五里君所自為壽藏也¶君積
散官至朝奉郎職事官至尚書金部郎中勲至¶護軍賜
服佩至三品銘曰¶
李姓章浦自君考祖棄閩徂遷望此荆楚君於治人¶無
<pb:KR4d0073_WYG_097-12b>
有黨讎部我千里如農一丘薅姦鉏彊以殖善柔<md:KR4d0073_SBCK_097-9a>¶均之
利澤深蒔平耰乃登禄實尚饋春秋君能孝祀¶君則多
子有來無窮其視章水¶
　　　　國子博士致仕李君墓誌銘¶
朝奉郎國子博士致仕騎都尉賜緋魚袋廣陵李君¶者
諱問字某以數舉進士賜同學究出身甞為韶州¶樂昌
無為軍廬江二縣主簿河中府臨晉縣令以昭¶徳軍節
度推官知邢州平鄉縣以大理寺丞知蘇州¶吳江衢州
<pb:KR4d0073_WYG_097-13a>
江山二縣又以太子中舍殿中丞監在京¶箔埸太平州
蕪湖縣酒稅遂告老㑹今上即位遷¶博士至明年而卒
又明年十二月二十五日葬廣陵¶某鄉某里君善為詩
當時名人柳開王禹偁稱之少¶貧幾不自存有姊氏以
田宅弗取也及為吏所在推<md:KR4d0073_SBCK_097-9b>¶誠愛人人至不忍有所負
以累君去輒遮泣挽留及¶老矣而彌貧然終不以貧故
變節有所取年九十精¶悍如此及將卒尚讀書與家人
笑語自若投其書若¶將寐者遂卒卒時治平元年十一
<pb:KR4d0073_WYG_097-13b>
月十一日也李氏¶故金陵人其後遷髙郵又遷廣陵君
曾祖諱某祖諱¶某考諱某以君故贈殿中丞君娶開封
浩氏有兩男¶子察山南東道節度推官蚤卒定集慶軍
節度推官¶一女嫁杭州新城縣令許仲蔚定有文行從
余遊故¶與為銘銘曰¶
斬曠平&KR1094;幽宻工相方史諏日於惟君考此室猶其¶永
寧尚終吉¶
　　　　朝奉郎守殿中丞前知興元府成固縣楊<md:KR4d0073_SBCK_097-10a>¶君
<pb:KR4d0073_WYG_097-14a>
　　　　墓誌銘¶
楊氏自太尉震守節於漢以死而將相名臣之族多¶出
於華隂厯八九百年以至於今不絶為士大夫家¶而尚
能譜太尉之昭穆當五代之亂君曾祖諱某者¶在吳越
因相其王王遷國除於太宗之時而國相¶之子孫歸仕
於天子又多賢顯尚書刑部郎中諱¶某者君皇祖也尚
書司封郎中諱某者君皇考也楊¶氏之為江都人者自
君皇考始君諱某字公適幼詳¶敏知好文學故我叔祖
<pb:KR4d0073_WYG_097-14b>
興元府君嫁之以其子及長¶而仕號為能吏所在官治
多舉者自太廟齋郎更九¶官而以殿中丞知興元府成
固縣事治平元年歸得¶疾於楚州二月二十一日卒年
六十五夫人王氏即<md:KR4d0073_SBCK_097-10b>¶興元府君尚書主客郎中諱某之
女五男子湜洙治¶滌浡湜宿州符離縣尉餘皆進士洙
治前死四女子¶其已嫁者二人太常少卿吕璹試將作
監主簿孫綖¶者君壻也其一人未嫁而前死諸子孫以
二年十一¶月四日葬君江都東興鄉之北原以某甞得
<pb:KR4d0073_WYG_097-15a>
侍君而¶君知之於少時者也故屬以銘銘曰¶
赫赫太尉窮于季世華隂之楊終煽而昌艱難徂遷¶亦
相其王王以家朝相隨内屬有子有姓尚多顯服¶君勱
厥紹考終世禄書銘在京兆實初卜¶
　　　　都官郎中致仕周公墓誌銘¶
尚書都官郎中南康周公卒之明年皇祐五年葬某¶所
子藴詠使請銘次其語曰公諱某字某其先占蔡<md:KR4d0073_SBCK_097-11a>¶之汝
陽唐末遇亂於光蘄遷江州之星子鎮太平興¶國中以
<pb:KR4d0073_WYG_097-15b>
鎮為縣又以為南康軍故今為南康人焉曾¶大父某大
父某當李氏時皆以學行為處士家皇考¶某累贈尚書
職方郎中始以進士起至尚書屯田郎¶中求監池之永
豐監遂致仕已而今天子大享明¶堂恩除都官于家以
卒甞令岳之沅江壽之霍丘池¶之建徳卭之依政河南
之洛陽凡五縣通判池州守¶二州曰蓬曰安其治之寛
嚴視事劇易尤惠於池蓬¶蓬人愛思至為公畫像在洛
陽明肅太后使中貴人¶用事者來留守傾身媚附之中
<pb:KR4d0073_WYG_097-16a>
人諷公請已獨拒之¶不往故相張士遜薦公說書國學
且諭公見執政公¶固謝之其篤學果行蓋有世士夫所
難者卒時春秋<md:KR4d0073_SBCK_097-11b>¶七十七戒䘮葬無用浮屠説有文十巻
世傳之先夫¶人王氏封仁壽縣君二子藴保信軍節度
推官詠太¶廟齋郎銘曰¶
余聞異時宦官之幸雖隆名尊爵有紀於時者往往¶為
之詘焉又觀古之士能無折身以市於貴勢蓋亦¶少也
信公之所守則其賢逺矣我銘公藏不刻其他¶惟兹之
<pb:KR4d0073_WYG_097-16b>
存以勸母邪¶
　　　　張常勝墓誌銘¶
君湖州烏程縣人姓張氏名文剛字常勝好學能文¶孝
友順祥再舉進士不第年二十七熈寧五年九月¶九日
卒以六年二月十日葬于鳯凰山曾祖任祖維¶贈刑部
侍郎父先尚書都官郎中致仕女三人君妻<md:KR4d0073_SBCK_097-12a>¶予從父妹
也故君從予學銘曰¶
才足以貴而莫之知善足以壽而止於斯嗚呼逝矣¶兮
<pb:KR4d0073_WYG_097-17a>
銘以哀之¶
　
　
　
　
　
　
　
<pb:KR4d0073_WYG_097-17b>
　
　
　
　
　
　
　
　臨川文集巻九十七

# -*- mode: mandoku-view -*-
#+TITLE: 臨川文集
#+DATE: 2015-09-23 10:20:25
#+PROPERTY: JUAN 82

¶
<md:KR4d0073_SBCK_082-1a>¶
<pb:KR4d0073_WYG_082-1a>
欽定四庫全書
　臨川文集巻

八十二¶　　　宋　王安石　撰
　　記¶
　　　䖍州學記¶
　　　君子齋記¶
　　　度支副使㕔壁題名記¶
　　　桂州新城記¶
　　　太平州新學記
<pb:KR4d0073_WYG_082-1b>
　　　繁昌縣學記¶
　　　芝閣記¶
　　　信州興造記¶
　　　餘姚縣海塘記¶
　　　通州海門興利記<md:KR4d0073_SBCK_082-1b>¶　　　　䖍州學記¶
䖍州江南地最曠大山長谷荒翳險阻交廣閩越銅¶鹽
之販道所出入椎埋盗奪鼓鑄之姦視天下為多¶慶歴
<pb:KR4d0073_WYG_082-2a>
中嘗詔立學州縣䖍亦應詔而卑陋褊迫不足¶為美觀
州人欲合私財遷而大之乆矣然吏常力屈¶於聽獄而
不暇顧此凡二十一年而後改築於州所¶治之東南以
從州人之願葢經始於治平元年二月¶提㸃刑獄宋城
蔡侯行州事之時而考之以十月者¶知州事錢塘元侯
也二侯皆天下所謂才吏故其就¶此不勞而齋祠講說
侯望宿息以至庖湢莫不有所¶又斥餘財市田及書以
待學者内外完善矣於是州¶人相與樂二侯之適已而
<pb:KR4d0073_WYG_082-2b>
來請文以記其成余聞之<md:KR4d0073_SBCK_082-2a>¶也先王所謂道德者性命之
理而已其度數在乎俎¶豆鐘鼓管絃之閒而常患乎難
知故為之官師為之¶學以聚天下之士期命辯說誦歌
絃舞使之深知其¶意夫士牧民者也牧知地之所在則
彼不知者驅之¶爾然士學而不知知而不行行而不至
則奈何先王¶於是乎有政矣夫政非為勸沮而已也然
亦所以為¶勸沮故舉其學之成者以為卿大夫其次雖
未成而¶不害其能至者以為士此舜所謂庸之者也若
<pb:KR4d0073_WYG_082-3a>
夫道¶隆而德駿者又不止此雖天子北靣而問焉而與
之¶迭為賔主此舜所謂承之者也蔽䧟畔逃不可與有¶
言則撻之以誨其過書之以識其惡待之以嵗月之¶乆
而終不化則放棄殺戮之刑隨其後此舜所謂威<md:KR4d0073_SBCK_082-2b>¶之者
也葢其教法德則異之以智仁聖義忠和行則¶同之以
孝友睦婣任恤藝則盡之以禮樂射御書數¶淫言詖行
詭恠之術不足以輔世則無所容乎其時¶而諸侯之所
以教一皆聽於天子天子命之矣然後¶興學命之歴數
<pb:KR4d0073_WYG_082-3b>
所以時其遲速命之權量所以節其¶豐殺命不在是則
上之人不以教而為學者不道也¶士之奔走揖讓酬酢
笑語升降出入乎此則無非教¶者髙可以至於命其下
亦不失為人用其流及乎既¶衰矣尚可以鼓舞羣衆使
有以異於後世之人故當¶是時婦人之所能言童子之
所可知有後世老師宿¶儒之所惑而不悟者也武夫之
所道鄙人之所守有¶後世豪傑名士之所憚而愧之者
也堯舜三代從容<md:KR4d0073_SBCK_082-3a>¶無為同四海於一堂之上而流風餘
<pb:KR4d0073_WYG_082-4a>
俗詠歎之不息¶凡以此也周道微不幸而有秦君臣莫
知屈己以學¶而樂於自用其所建立悖矣而惡夫非之
者乃燒詩¶書殺學士掃除天下之庠序然後非之者愈
多而終¶於不勝何哉先王之道德出於性命之理而性
命之¶理出於人心詩書能循而達之非能奪其所有而
予¶之以其所無也經雖亡出於人心者猶在則亦安能¶
使人舍己之昭昭而從我於聾昏哉然是心非特秦¶也
當孔子時既有欲毁鄉校者矣葢上失其政人自¶為義
<pb:KR4d0073_WYG_082-4b>
不務出至善以勝之而患乎有為之難則是心¶非特秦
也墨子區區不知失者在此而發尚同之論¶彼其為愚
亦獨何異於秦嗚呼道之不一乆矣揚子<md:KR4d0073_SBCK_082-3b>¶曰如將復駕
其所說莫若使諸儒金口而木舌葢有¶意乎辟雍學校
之事善乎其言雖孔子出必從之矣¶今天子以盛德新
即位庻幾能及此乎今之守吏實¶古之諸侯其異於古
者不在乎設施之不専而在乎¶所受於朝廷未有先王
之法度不在乎無所於教而¶在乎所以教未有以成士
<pb:KR4d0073_WYG_082-5a>
大夫仁義之材䖍雖地曠¶以逺得所以教則雖悍昏嚚
凶抵禁觸法而不悔者¶亦將有以聦明其耳目而善其
心又况乎學問之民¶故余為書二侯之績因道古今之
變及所望乎上者¶使歸而刻石焉¶
　　　　君子齋記¶
天子諸侯謂之君卿大夫謂之子古之為此名也所<md:KR4d0073_SBCK_082-4a>¶以
命天下之有德故天下之有德通謂之君子有天¶子諸
侯卿大夫之位而無其德可以謂之君子葢稱¶其位也
<pb:KR4d0073_WYG_082-5b>
有天子諸侯卿大夫之德而無其位可以謂¶之君子葢
稱其德也位在外也遇而有之則人以其¶名予之而以
貌事之德在我也求而有之則人以其¶實予之而心服
之夫人服之以貌而不以心與之以¶名而不以實能以
其位終身而無謫者葢亦幸而巳¶矣故古之人以名為
羞以實為慊不務服人之貌而¶思有以服人之心非獨
如此也以為求在外者不可¶以力得也故雖窮困屈辱
樂之而弗去非以夫窮困¶屈辱為人之樂者在是也以
<pb:KR4d0073_WYG_082-6a>
夫窮困詘辱不足以槩¶吾心為可樂也已河南裴君主
簿於洛陽治齋於其<md:KR4d0073_SBCK_082-4b>¶官而命之曰君子裴君豈慕夫在
外者而欲有之乎¶豈以為世之小人衆而躬行君子者
獨我乎由前則¶失已由後則失人吾知裴君不為是也
亦曰勉於德¶而已葢所以牓於其前朝夕出入觀焉思
古之人所¶以為君子而務及之也獨仁不足以為君子
獨智不¶足以為君子仁足以盡性智足以窮理而又通
乎命¶此古之人所以為君子也雖然古之人不云乎德
<pb:KR4d0073_WYG_082-6b>
輶¶如毛毛猶有倫未有欲之而不得也然則裴君之為¶
君子也孰禦焉故余嘉其志而樂為道之¶
　　　　度支副使㕔壁題名記¶
三司副使不書前人名姓嘉祐五年尚書戶部員外¶郎
吕君沖之始稽之衆史而自李紘巳上至查道得<md:KR4d0073_SBCK_082-5a>¶其名
自楊偕已上得其官自郭勸已下又得其在事¶之嵗時
於是書石而鑱之東壁夫合天下之衆者財¶理天下之
財者法守天下之法者吏也吏不良則有¶法而莫守法
<pb:KR4d0073_WYG_082-7a>
不善則有財而莫理有財而莫理則阡¶陌閭巷之賤人
皆能私取予之勢擅萬物之利以與¶人主爭黔首而放
其無窮之欲非必貴強桀大而後¶能如是而天子猶為
不失其民者葢特號而已耳雖¶欲食蔬衣敝憔悴其身
愁思其心以幸天下之給足¶而安吾政吾知其猶不得
也然則善吾法而擇吏以¶守之以理天下之財雖上古
堯舜猶不能毋以此為¶先急而况於後世之紛紛乎三
司副使方今之大吏¶朝廷所以尊寵之甚備葢今理財
<pb:KR4d0073_WYG_082-7b>
之法有不善者其<md:KR4d0073_SBCK_082-5b>¶勢皆得以議於上而改為之非特當
守成法吝出入¶以從有司之事而已其軄事如此則其
人之賢不肖¶利害施於天下如何也觀其人以其在事
之嵗時以¶求其政事之見於今者而考其所以佐上理
財之方¶則其人之賢不肖與世之治否吾可以坐而得
矣此¶葢吕君之志也¶
　　　　桂州新城記¶
儂智髙反南方出入十有二州十有二州之守吏或¶死
<pb:KR4d0073_WYG_082-8a>
或不死而無一人能守其州者豈其材皆不足歟¶葢夫
城郭之不設甲兵之不戒雖有智勇猶不能以¶勝一日
之變也唯天子亦以為任其罪者不獨守吏¶故特推恩
褒廣死節而一切貸其失職於是遂推選<md:KR4d0073_SBCK_082-6a>¶士大夫所論
以為能者付之經略而今尚書戶部侍¶郎余公靖當廣
西焉冦平之明年蠻越接和乃大城¶桂州其方六里其
木甓瓦石之材以枚數之至四百¶萬有竒用人之力以
工數之至一十餘萬凡所以守¶之具無一求而有不給
<pb:KR4d0073_WYG_082-8b>
者焉以至和元年八月始作¶而以二年之六月成夫其
為役亦大矣葢公之信於¶民也乆而費之欲以衞其材
勞之欲以休其力以故¶為是有大費與大勞而人莫或
以為勤也古者君臣¶父子夫婦兄弟朋友之禮失則夷
狄横而窺中國方¶是時中國非無城郭也卒於陵夷毁
頓䧟滅而不捄¶然則城郭者先王有之而非所以恃而
為存也及至¶喟然覺寤興起舊政則城郭之修也又嘗
不敢以為<md:KR4d0073_SBCK_082-6b>¶復葢有其患而圖之無其具有其具而守之
<pb:KR4d0073_WYG_082-9a>
非其人¶有其人而治之無其法能以乆存而無敗者皆
未之¶聞也故文王之興也有四夷之難則城于朔方而
以¶南仲宣王之起也有諸侯之患則城于東方而以仲¶
山甫此二臣之德協于其君於為國之本末與其所¶先
後可謂知之矣慮之以悄悄之勞而發赫赫之名¶承之
以翼翼之勤而續明明之功卒所以攘戎夷而¶中國以
全安者葢其君臣如此而守衞之有其具也¶今余公亦
以文武之材當明天子承平日乆欲補¶弊立廢之時鎮
<pb:KR4d0073_WYG_082-9b>
撫一方修扞其民其勤於今與周之¶有南仲仲山甫葢
等矣是宜有紀也故其將吏相與¶謀而來取文將刻之
城隅而以告後之人焉至和二<md:KR4d0073_SBCK_082-7a>¶年九月丙辰群牧判官
太常博士王某記¶
　　　　太平州新學記¶
太平新學在子城東南治平三年司農少卿建安李¶侯
定仲求所作侯之為州也寛以有制靜以有謀故¶不大
罰戮而州既治於是大姓相勸出錢造侯之庭¶願興學
<pb:KR4d0073_WYG_082-10a>
以稱侯意侯為相地遷之為屋百間為防環¶之以待水
患而為田二十頃以食學者自門徂堂閎¶壯麗密而所
以祭養之器具葢徃來之人皆莫知其¶經始而特見其
成既成矣而侯罷去州人善侯無窮¶也乃來求文以識
其時功嗟乎學之不可以已也乆¶矣世之為吏者或不
足以知此而李侯知以為先又¶能不費財傷民而使其
自勸以成之豈不賢哉然世<md:KR4d0073_SBCK_082-7b>¶之為士者知學矣而或不
知所以學故余於其求文¶而因以告焉葢繼道莫如善
<pb:KR4d0073_WYG_082-10b>
守善莫如仁仁之施自¶父子始積善而充之以至於聖
而不可知之謂神推¶仁而上之以至於聖人之於天道
此學者之所當以¶為事也昔之造書者實告之矣有聞
於上無聞於下¶有見於初無見於終此道之所以散百
家之所以成¶學者之所以訟也學乎學將以一天下之
學者至於¶無訟而止遊於斯餔於斯而余說之不知則
是美食¶逸居而已者也李侯之為是也豈為士之美食
逸居¶而已者哉治平四年九月四日臨川王某記
<pb:KR4d0073_WYG_082-11a>
　　　　繁昌縣學記¶
奠先師先聖於學而無廟古也近世之法廟事孔子<md:KR4d0073_SBCK_082-8a>¶而
無學古者自京師至於鄉邑皆有學屬其民人相¶與學
道藝其中而不可使不知其學之所自於是乎¶有釋菜
奠幣之禮所以著其不忘然則事先師先聖¶者以有學
也今也無有學而徒廟事孔子吾不知其¶說也而或者
以謂孔子百世師通天下州邑為之廟¶此其所以報且
尊榮之夫聖人與天地同其德天地¶之大萬物無可稱
<pb:KR4d0073_WYG_082-11b>
德故其祀質而已無文也通州邑¶廟事之而可以稱聖
人之德乎則古之事先聖何為¶而不然也宋因近世之
法而無能改至今天子始¶詔天下有州者皆得立學奠
孔子其中如古之為而¶縣之學士滿二百人者亦得為
之而繁昌小邑也其¶士少不能中律舊雖有孔子廟而
庳下不完又其門<md:KR4d0073_SBCK_082-8b>¶人之像惟顔子一人而已今夏君希
道太初至則修¶而作之具為子夏子路十人像而治其
兩廡為生師¶之居以待縣之學者以書屬其故人臨川
<pb:KR4d0073_WYG_082-12a>
王某使記¶其成之始夫離上之法而苟欲為古之所為
者無法¶流於今俗而思古者不聞教之所以本又義之
所去¶也太初是無變今之法而不失古之實其不可以
無¶傳也¶
　　　　芝閣記¶
祥符時封泰山以文天下之平四方以芝來告者萬¶數
其大吏則天子賜書以寵嘉之小吏若民輒錫¶金帛方
是時希世有力之大臣窮搜而逺采山農野¶老攀縁徂
<pb:KR4d0073_WYG_082-12b>
杙以上至不測之髙下至澗溪壑谷分崩<md:KR4d0073_SBCK_082-9a>¶裂絶幽窮隱
伏人迹之所不通往往求焉而芝出於¶九州四海之間
葢幾於盡矣至今上即位謙讓不¶德自大臣不敢言封
禪詔有司以祥瑞告者皆勿納¶於是神竒之産銷藏委
翳於蒿藜榛莽之間而山農¶野老不復知其為瑞也則
知因一時之好惡而能成¶天下之風俗況於行先王之
治哉太丘陳君學文而¶好竒芝生於庭能識其為芝惜
其可獻而莫售也故¶閣於其居之東偏掇取而藏之葢
<pb:KR4d0073_WYG_082-13a>
其好竒如此噫芝¶一也或貴於天子或貴於士或辱於
凡民夫豈不以¶時乎哉士之有道固不役志於貴賤而
卒所以貴賤¶者何以異哉此予之所以歎也皇祐五年
十月日記¶
　　　　信州興造記<md:KR4d0073_SBCK_082-9b>¶晉陵張公治信之明年皇祐二年也姦彊帖柔隱詘¶發
舒既政大行民以寧息夏六月乙亥大水公徙囚¶於高
獄命百𨽻戒不共有常誅夜漏半水破城滅府¶寺苞民
<pb:KR4d0073_WYG_082-13b>
廬居公趨譙門坐其下敕吏士以桴收民鰥¶孤老癃與
所徙之囚咸得不死丙子水降公從賔佐¶按行隱度符
縣調富民水之所不至者夫錢戶七百¶八十六收佛寺
之積材一千一百三十有二不足則¶前此公所命富民
出粟以賙貧民者二十三人自言¶曰食新矣賙可以已
願輸粟直以佐材費七月甲午¶募人城水之所入垣羣
府之缺考監軍之室立司理¶之獄營州之西北亢爽之
墟以宅屯駐之師除其故¶營以時教士刺伐坐作之法
<pb:KR4d0073_WYG_082-14a>
故所無也作驛曰饒陽<md:KR4d0073_SBCK_082-10a>¶作宅曰迴車築二亭於南門之
外左曰仁右曰智山¶水之所附也梁四十有二舟于兩
亭之間以通車徒¶之道築一亭于州門之左曰宴月吉
所以屬賓也凡¶為梁一為城垣九千尺為屋八以楹數
之得五百五¶十二自七月九日卒九月七日為日五十
二為夫一¶萬一千四百二十五中家以下見城郭室屋
之完而¶不知材之所出見徒之合散而不見役使之及
已凡¶故之所有必具其所無也廼今有之故其經費卒
<pb:KR4d0073_WYG_082-14b>
不¶出縣官之給公所以捄災補敗之政如此其賢於世¶
吏逺矣今州縣之災相屬民未病災也且有治災之¶政
出焉弛舎之不適裒取之不中元姦宿豪舞手以¶乗民
而民始病病極矣吏乃始謷然自喜民相與誹<md:KR4d0073_SBCK_082-10b>¶且笑之
而不知也吏而不知為政其重困民多如此¶此予所以
哀民而閔吏之不學也由是而言則為公¶之民不幸而
遇害災其亦庻乎無憾矣十月二十日¶臨川王某記¶
　　　　餘姚縣海塘記
<pb:KR4d0073_WYG_082-15a>
自雲柯而南至于某有隄若干尺截然令海水之潮¶汐
不得冐其旁田者知縣事謝君為之也始隄之成¶謝君
以書屬予記其成之始曰使來者有考焉得卒¶任完之
以不隳謝君者陽夏人也字師厚景初其名¶也其先以
文學稱天下而連世為貴人至君遂以文¶學世其家其
為縣不以材自負而忽其民之急方作¶隄時嵗<md:KR4d0073_SBCK_082-11a>¶丁亥十
一月也能親以身當風霜氛霧之毒<md:KR4d0073_SBCK_082-11b>¶以勉民作而除其
菑又能令其民翕然皆勸趨之而¶忘其役之勞遂不踰
<pb:KR4d0073_WYG_082-15b>
時以有成功其仁民之心效見¶於事如此亦可以已而
猶自以為未也又思有以告¶後之人令嗣續而完之以
永其存善夫仁人長慮却¶顧圖民之災如此其至其不
可以無傳而後之君子¶考其傳得其所以為其亦不可
以無思而異時予嘗¶以事至餘姚而君過予與予從容
言天下之事君曰¶道以閎大隱密聖人之所獨鼓萬物
以然而皆莫知¶其所以然者葢有所難知也其治政教
令施為之詳¶凡與人共而尤丁寧以急者其易知較然
<pb:KR4d0073_WYG_082-16a>
者也通塗¶川治田桑為之隄防溝澮渠川以禦水旱之
災而興¶學校屬其民人相與習禮樂其中以化服之此
其尤<md:KR4d0073_SBCK_082-12a>¶丁寧以急而較然易知者也今世吏者其愚也固
不¶知所為而其所謂能者務出竒為聲威以驚世震俗¶
至或盡其力以事刀筆簿書之間而已而反以謂古¶所
為尤丁寧以急者吾不暇以為吾曾為之而曾不¶足以
為之萬有一人為之且不足以名於世而見謂¶材嘻其
可歎也夫為天下國家且百年而勝殘去殺¶之效則猶
<pb:KR4d0073_WYG_082-16b>
未也其不出於當時予良以其言為然既¶而聞君之為
其縣至則為橋於江治學者以敎養縣¶人之子弟既而
又有隄之役於是又信其言之行而¶不予欺也已為之
書其隄事因并書其言終始而存¶之以告後之人慶歴
八年七月日記¶
　　　　通州海門興利記<md:KR4d0073_SBCK_082-12b>¶余讀豳詩以其婦子饁彼南畆田畯至喜嗟乎豳之¶人
帥其家人戮力以聽吏吏推其意以相民何其至¶也夫
<pb:KR4d0073_WYG_082-17a>
喜者非自外至乃其中心固有以然也既嘆其¶吏之能
民又思其君之所以待吏則亦欲善之心出¶於至誠而
已葢不獨法度有以敺之也以賞罰用天¶下而先王之
俗廢有士於此能以豳之吏自為而不¶苟於其民豈非
所謂有志者邪以余所聞吳興沈君¶興宗海門之政可
謂有志矣既隄北海七十里以除¶水患遂大浚渠川釃
取江南以灌義寧等數鄉之田¶方是時民之墊於海呻
吟者相屬君至則寛禁緩求¶以集流亡少焉誘起之以
<pb:KR4d0073_WYG_082-17b>
就功莫不蹶蹶然奮其憊¶而來也由是觀之苟誠愛民
而有以利之雖創殘窮<md:KR4d0073_SBCK_082-13a>¶敝之餘可勉而用也況於力足
者乎興宗好學知方¶竟其學又將有大者焉此何足以
盡吾沈君之才抑¶可以觀其志矣而論者或以一邑之
善不足書之今¶天下之邑多矣其能有以遺其民而不
愧於豳之吏¶者果多乎不多則予不欲使其無傳也至
和元年六¶月六日臨川王某記¶
　臨川文集巻八十二

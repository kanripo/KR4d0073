# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:39.161787
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0482-028臨川先生文集-卷第二十八.
<pb:KR4d0073_SBCK_028-1a>¶
臨川先生文集卷第二十八¶
　　律詩(七言絶句)¶
　　　送黃吉甫入京題清涼寺壁¶
　　　與道原自何氏宅歩至景德寺¶
　　　過法雲¶
　　　光宅寺¶
　　　題勇老退居院¶
　　　與寳覺宿龍華院三絶¶
　　　清涼白雲庵¶
　　　自定林過西庵¶
　　　歸庵¶
　　　雪中遊北山呈廣州使君和叔同年¶
<pb:KR4d0073_SBCK_028-1b>¶
　　　謝安墩二首¶
　　　東陂二首¶
　　　山陂¶
　　　欲往北山以雨止¶
　　　耿天騭惠梨次韻奉酬三首¶
　　　北山有懷¶
　　　定林¶
　　　封舒國公三首¶
　　　北陂杏花¶
　　　五更¶
　　　與薛肈明奕棊賭梅花詩輸一首¶
　　　又代薛肈明一首¶
<pb:KR4d0073_SBCK_028-2a>¶
　　　溝上梅花欲𤼵¶
　　　江梅¶
　　　耿天騭許以浪山千葉梅見&KR0009;¶
　　　與天騭宿淸涼廣惠僧舎¶
　　　池上看金沙花數枝過酴醿架盛開二首¶
　　　北山¶
　　　詠菊二首¶
　　　楊柳¶
　　　北山道人栽松¶
　　　山櫻¶
　　　償薛肈明秀才榿木¶
　　　馬斃¶
<pb:KR4d0073_SBCK_028-2b>¶
　　　　出郊¶
　　　　懷府園¶
　　　　江口二首¶
　　　　蔣山手種松¶
　　　　中年¶
　　　　&KR0009;四姪旊二首¶
　　　　&KR0009;吳氏女子¶
　　　　&KR0009;蔡天啓¶
　　　　呈陳和叔二首¶
　　　　招葉致遠¶
　　　　招楊德逢¶
　　　　和叔招不徃¶
<pb:KR4d0073_SBCK_028-3a>¶
　　　和叔雪中見過¶
　　　俞秀老忽不見¶
　　　與耿天隲㑹話¶
　　　　送黃吉甫入京題清涼寺壁¶
薫風洲渚薺花繁看上征鞍立寺門投老難堪與君¶
别𠋣江從此望還轅¶
　　　　與道原自何氏宅歩至景德寺(元豐七年三/月十九日)¶
前時偶見花如夢紅紫紛披競淺深今日重來如夢¶
覺靜無餘馥可追㝷¶
　　　　過法雲¶
路過潮溝八九盤招提雪脊隱雲端金鈿一一花揔¶
老翠被重重山更寒¶
<pb:KR4d0073_SBCK_028-3b>¶
　　　　光宅寺(梁武帝宅也其北齊安隔淮/齊武帝宅也宋興又在其北)¶
齊安孤起宋興前光宅相仍一水邊蜂分蟻爭今不¶
見故窠遺垤尚依然¶
　　　　題勇老退居院¶
道人投老&KR0009;山林偶坐翛然洗我心夢境此身能且¶
在明年寒食更相㝷¶
　　　　與寳覺宿龍華院三絶句(舊有詩云京口/𤓰洲一水間鍾)¶
(山只隔數重山春風自緑/江南岸明月何時照我還)¶
老於陳迹倦追攀但見幽人數往還憶我小詩成悵¶
望鍾山只隔數重山¶
　　　　二¶
世間投老斷攀縁忽憶東遊巳十年但有當時京口¶
<pb:KR4d0073_SBCK_028-4a>¶
月與公隨我故依然¶
　　　　三¶
與公京口水雲閒問月何時照我還邂逅我還還問¶
月何時照我宿金山¶
　　　　清涼白雲庵¶
庵雲作頂峭無鄰衣月爲衿靜稱身木落岡巒因自¶
獻水歸洲渚得橫陳¶
　　　　自定林過西庵¶
午雞聲不到禪林栢子煙中靜擁衾忽憶西巖道人¶
語杖藜乗興得幽㝷¶
　　　　歸庵¶
稻畦藏水緑秧齊松鬛初乾尚有泥縱蹇㝷岡歸獨¶
<pb:KR4d0073_SBCK_028-4b>¶
卧東庵殘夢午時雞¶
　　　　雪中遊北山呈廣州使君和叔同年¶
南州歲晩亦花開有底堪隨驛使來看取鍾山如許¶
雪何須持&KR0009;嶺頭梅¶
　　　　謝安墩二首¶
我名公字偶相同我屋公墩在眼中公去我來墩屬¶
我不應墩姓尚隨公¶
　　　　二¶
謝公陳迹自難追山月淮雲秪往時一去可憐終不¶
返暮年垂淚對桓伊¶
　　　　東陂二首¶
東陂風雨卧黃雲塍水翻溝隔壠分舂玉取新知不¶
<pb:KR4d0073_SBCK_028-5a>¶
晚腰鎌今日巳紛紛¶
　　　　二¶
荷葉初開筍漸抽東陂南蕩正堪游無端壠上翛翛¶
麥橫起寒風占作秋¶
　　　　山陂¶
山陂院落今挼種城郭樓臺巳放燈白髪逢春唯有¶
睡睡間啼鳥亦生憎¶
　　　　欲往北山以雨止¶
北山朝氣澹高秋欲往愁霑獨少留散策縁岡初見¶
日興隨雲盡復中休¶
　　　　耿天騭惠梨次韻奉詶¶
故人家果獨難忘秋實初成便得甞&KR0033;使紫花形味¶
<pb:KR4d0073_SBCK_028-5b>¶
勝豈能終日望咸陽¶
　　　　二¶
淮圃新隂百畞涼分甘每得助秋甞張公大谷雖云¶
美誰肯苞苴出晉陽¶
　　　　三¶
甘滋南北共傳誇栽接還如老圃家誰謂交梨非外¶
奬因君澆灌巳萌芽¶
　　　　北山有懷¶
香火因縁&KR0009;此山主恩投老更人間傷心躑躅岡頭¶
路明日春風自往還¶
　　　　定林¶
窮谷經春不識花新松老栢自欹斜慇懃更上山頭¶
<pb:KR4d0073_SBCK_028-6a>¶
望白下城中有幾家¶
　　　　封舒國公三首¶
陳迹難㝷天柱源疏封投老誤明恩國人欲識公歸¶
處楊柳蕭蕭白下門¶
　　　　二¶
桐鄕山遠復川長紫翠連城碧滿隍今日桐鄕誰愛¶
我當時我自愛桐鄕¶
　　　　三¶
開國桐鄕巳白頭國人誰復記前遊故情但有吳塘¶
水轉入東江向我流¶
　　　　北陂杏花¶
一陂春水繞花身花影妖饒各占春縱被春風吹作¶
<pb:KR4d0073_SBCK_028-6b>¶
雪絶勝南陌碾成塵¶
　　　　五更¶
青燈隔幔映悠悠小雨含煙凝不流秖聽蛩聲巳無¶
夢五更桐葉强知秋¶
　　　　與薛肇明奕棊賭梅花詩輸一首¶
華髪㝷春喜見梅一株臨路雪培堆鳳城南陌他年¶
憶杳杳難隨驛使來¶
　　　　又代薛肇明一首¶
野水荒山寂寞濵芳條弄色最關春故將明艶凌霜¶
雪未怕靑腰玉女嗔¶
　　　　溝上梅花欲𤼵¶
亭亭背暖臨溝處脉脉含芳映雪時莫恨夜來無伴¶
<pb:KR4d0073_SBCK_028-7a>¶
侶月明還見影參差¶
　　　　江梅¶
江南歲盡多風雪也有紅梅漏&KR0165;春顔色凌寒終𢡖¶
澹不應揺落始愁人¶
　　　　耿天騭許浪山千葉梅見&KR0009;¶
聞有名花卽謾栽慇懃準擬故人來故人歳歲相逢¶
晚(一作能/相見)知復同看幾度開¶
　　　　與天騭宿清涼廣惠僧舎¶
故人不惜馬虺隤許我年年一度來野館蕭條無凖¶
擬與君封殖浪山梅¶
　　　　池上看金沙花數枝過酴醿架盛開二首¶
午隂寛占一方苔映水前年坐看栽紅蘂似嫌塵染¶
<pb:KR4d0073_SBCK_028-7b>¶
汚青條飛上别枝開¶
　　　　二¶
酴醿一架最先來夾水金沙次第栽濃緑扶踈雲對¶
起醉紅撩亂雪爭開¶
　　　　北山¶
北山輸緑漲橫陂&KR0033;壍回塘灔灔時細數落花因坐¶
久緩㝷芳草得歸遲¶
　　　　詠菊二首¶
補落迦山傳得種閻浮檀水染成花光明一室眞金¶
色復似毗耶長者家¶
　　　　二¶
院落秋深數菊叢縁花錯莫兩三蜂蜜房歲晩能多¶
<pb:KR4d0073_SBCK_028-8a>¶
少酒盞重陽自不供¶
　　　　楊柳¶
楊柳杏花何處好石梁茅屋雨初乾緑垂靜路要深¶
駐紅寫清陂得細看¶
　　　　北山道人栽松¶
陽坡風暖雪初融度谷遥看積翠重磊砢拂天吾所¶
愛他生來此聽樓鐘¶
　　　　山櫻¶
山櫻抱石䕃松枝比並餘花𤼵冣遲賴有春風嫌寂¶
寞吹香渡水報人知¶
　　　　償薛肇明秀才榿木¶
濯錦江邊木有榿小園封植佇華滋地偏或免(淵聖/御名)¶
<pb:KR4d0073_SBCK_028-8b>¶
魋伐歲晩聊同&KR0067;信移¶
　　　　馬斃¶
恩寛一老&KR0009;松筠晏卧東牎度幾春天廐賜駒龍化¶
去謾容小蹇載閑身¶
　　　　出郊¶
川原一片緑交加深樹冥冥不見花風日有情無處¶
著初迴光景到桑麻¶
　　　　懷府園¶
槐隂過雨盡新秋盆底看雲映水流忽憶小金山下¶
路緑蘋稀處看游鯈¶
　　　　江寧夾口二首¶
鍾山咫尺被雲埋何況南樓與北齋昨夜月明江上¶
<pb:KR4d0073_SBCK_028-9a>¶
夢逆隨潮水到秦淮¶
　　　　二¶
日西江口落征帆却望城樓淚滿衫從此夢歸無别¶
路破頭山北北山南¶
　　　　蔣山手種松¶
青青石上歲寒枝一寸巖前手自移聞道近來高數¶
尺此身蒲柳故應衰¶
　　　　中年¶
中年許國邯鄲夢晩歲還家壙埌遊南望青山知不¶
遠五湖春草入扁舟¶
　　　　&KR0009;四姪旊¶
數篇持往助歡咍想見封題手自開春草已生無好¶
<pb:KR4d0073_SBCK_028-9b>¶
句阿連空復夢中來¶
　　　　二¶
一日東岡上幾迴百重雲水隔蘇臺(一作一日東岡/望百𢌞迢迢雲)¶
(水隔/蘇臺)遥知别後詩無數黃犬歸時緫&KR0009;來¶
　　　　&KR0009;吳氏女子¶
夢想平生在一丘暮年方此得優游江湖相忘眞魚¶
樂怪汝長謡特地愁¶
　　　　&KR0009;蔡天啓¶
杖藜縁塹復穿橋誰與高秋共寂寥佇立東岡一搔¶
首冷雲衰草暮迢迢¶
　　　　呈陳和叔¶
數椽生草覆莓苔(一作數&KR0122;牢/落長莓苔)一徑牆隂斸雪開王¶
<pb:KR4d0073_SBCK_028-10a>¶
吉囊衣新徙舎杖藜從此爲君來¶
　　　　二¶
數&KR0122;&KR0763;屋茨生草三畞荒園種晩&KR0188;永日終無一杯¶
酒可能留得故人車¶
　　　　招葉致遠¶
白下長干一水間竹雲新筍巳斑斑明朝&KR0002;有扁舟¶
興落日潮生尚可還¶
　　　　招楊德逢¶
山林投老倦紛紛獨卧看雲卻憶君雲尚無心能出¶
岫不應君更懶於雲¶
　　　　和叔招不往¶
門前秋水可揚舲有意西㝷白下亭只欲往來相邂¶
<pb:KR4d0073_SBCK_028-10b>¶
逅郤嫌招喚苦丁寧¶
　　　　和叔雪中見過¶
捐書去&KR0009;老山林無復追縁(縁一/作㝷)往事心忽值故人¶
乗雪興玉堂前話得重㝷¶
　　　　俞秀老忽然不見¶
忽去飄然遊冶盤共疑枝䇿在梁端禪心暫起何妨¶
寂道骨雖淸不畏寒¶
　　　　與耿天騭㑹話¶
邯鄲四十餘年夢相對黃粱欲熟時萬事秖如空鳥¶
迹怪君强記尚能追¶
臨川先生文集卷第二十八¶
<pb:KR4d0073_SBCK_028-11a>¶

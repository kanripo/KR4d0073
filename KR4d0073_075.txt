# -*- mode: mandoku-view -*-
#+TITLE: 臨川文集
#+DATE: 2015-09-23 10:20:24
#+PROPERTY: JUAN 75

<md:KR4d0073_SBCK_074-13b>¶<md:KR4d0073_SBCK_075-1a>¶
<pb:KR4d0073_WYG_075-1a>
欽定四庫全書
　臨川文集巻

七十五¶　　　宋　王安石　撰
　　書¶
　　　與王逢原書七¶
　　　與劉元忠待制書¶
　　　與沈道原舍人書二¶
　　　荅黎檢正書¶
　　　與丁元珍書
<pb:KR4d0073_WYG_075-1b>
　　　上杜學士言開河書¶
　　　與馬運判書¶
　　　荅王伯虎書¶
　　　荅段逢書¶
　　　荅姚闢書<md:KR4d0073_SBCK_075-1b>¶　　　荅李參書¶
　　　荅史諷書¶
　　　上邵學士書
<pb:KR4d0073_WYG_075-2a>
　　　　與王逢原書¶
某頓首逢原足下比得足下於客食中窘窘相造謝¶不
能取一日之閑以與足下極所欲語者而舟即東¶矣間
閱足下之詩切有疑焉不敢不以告足下詩有¶歎蒼生
淚垂之説夫君子之於學也固有志於天下¶矣然先吾
身而後吾人吾身治矣而人之治不治係¶吾得志與否
耳身猶屬於命天下之治其可以不屬¶於命乎孔子曰
不知命無以為君子又曰道之將行¶也歟命也道之將
<pb:KR4d0073_WYG_075-2b>
廢也歟命也孔子之說如此而或<md:KR4d0073_SBCK_075-2a>¶以為君子之學汲汲
以憂世者惑也惑於此而進退¶之行不得於孔子者有
之矣故有孔不暇暖席之說¶吾獨以聖人之心未始有
憂有難予者曰然則聖人¶忘天下矣曰是不忘天下也
否之象曰君子以儉徳¶避難不可榮以禄初六曰拔茅
茹以其彚貞吉象曰¶拔茅貞吉志在君也在君者不忘
天下者也不可榮¶以禄者知命也吾雖不忘天下而命
不可必合憂之¶其能合乎易曰遯世無悶樂天知命是
<pb:KR4d0073_WYG_075-3a>
也詩三百如¶栢舟北門之類有憂也然仕於其時而不
得其志不¶得以不憂也仕不在於天下國家與夫不仕
者未始¶有憂君子陽陽考槃之類是也借有憂者不能
奪聖¶人不憂之說孟子曰伊尹視天下匹夫匹婦有不
被<md:KR4d0073_SBCK_075-2b>¶其澤者若巳推而納之溝中可謂憂天下也然湯聘¶
之猶囂囂然曰我處畎畝之間以樂堯舜之道豈如¶彼
所謂憂天下者僕僕自枉而幸售其道哉又論禹¶稷顔
回同道曰鄉鄰有鬬者被髪纓冠而救之則惑¶也今窮
<pb:KR4d0073_WYG_075-3b>
於下而曰我憂天下至於慟哭者無乃近救¶鄉鄰之事
乎孔子所以極其説於知命不憂者欲人¶知治亂有命
而進不可以苟則先王之道得伸也世¶有能諭知命之
說而不能重進退者有矣由知及之¶仁不能守之也始
得足下文特愛足下之才耳既而¶見足下衣刓屨缺坐
而語未嘗及巳之窮退而詢足¶下終歳食不葷不以絲
忽妄售於人世之自立如足¶下者有幾吾以謂知及之
仁又能守之故以某之所<md:KR4d0073_SBCK_075-3a>¶學報足下
<pb:KR4d0073_WYG_075-4a>
　　　　二¶
某頓首讀所辱書辭見足下之材浩乎沛然非某之¶所
能及問諸邑人知足下之行學為君子而方不巳¶者也
惜乎某之行亟不得久留從足下以遊及求足¶下所稱
滿君者而見之所示藁副輒留傳玩不審定¶復枉顧否
不勝幸望也¶
　　　　三¶
某頓首逢原近巳附書亦得所賜教殊感慰唯逢原¶見
<pb:KR4d0073_WYG_075-4b>
教正得鄙心之所欲方欲請而已被㫖還都遂¶得脫此
亦可喜也但今兹所除復非不肖所宜居不¶免又干溷
朝廷此更増不知者之毁然吾自計當如<md:KR4d0073_SBCK_075-3b>¶此豈能顧流
俗之紛紛乎不久到眞州冀逢原一來¶見就不知有暇
否幸因書見報某止寓和州耳來眞¶唯迎親老來視女
弟既而歸和俟命也冬寒自愛¶
　　　　四¶
某頓首被命使江東按刑獄事明日遂行欲至揚¶州宿
<pb:KR4d0073_WYG_075-5a>
留别乞一差遣切欲一見逢原幸枉駕見追只¶於丹陽
奉候切勿以事為解也它須靣陳此不詳悉¶切見過專
奉遲切切¶
　　　　五¶
某頓首自别逢原一得書遂不知行李所在伏計巳¶逹
暨陽今此介往幸喻動止之詳以慰思渴也居江¶陰果
可以徙否某之勢恐未能自脱於此矣辠釁日<md:KR4d0073_SBCK_075-4a>¶積而缺
然無友朋之救此寤寐所以怵惕而不知所¶為者也逢
<pb:KR4d0073_WYG_075-5b>
原不知可以遊番乎番亦多士可以優游¶卒歲試思之
也人還一報餘自愛重¶
　　　　六¶
某頓首得手教承尚在江州思企何可勝言某昨到¶金
陵怱怱遂歸番冬末須一到金陵不知逢原此行¶以何
時到江陰今必與吳親同舟而濟但到金陵莫¶須求客
舟以往否近制船難為謀自金陵至潤只一¶兩程到潤
則求舫至江陰亦易矣某處此遂未有去¶理如孫少述
<pb:KR4d0073_WYG_075-6a>
丁元珍曾子固尚以書見止不宜自求¶便安數溷朝廷
它人復可望其見察者乎辠釁日積¶而不知所以自脫
足下安以為我謀哉配兵不習水<md:KR4d0073_SBCK_075-4b>¶事甚善但計今之勢
如此等事皆不可與論說不知¶足下意以為當如何施
行幸試疏示更有所聞悉望¶見教所至幸望留意訪以
所不逮也至冬末到金陵¶欲望逢原一至金陵見訪不
知可否私心極有事欲¶靣謁切試思之幸能一來為惠
大矣
<pb:KR4d0073_WYG_075-6b>
　　　　七¶
某頓首逢原足下方欲作書而得所賜書尤感慰唯¶逢
原所以教我得鄙心所欲出者窮僻無交游所與¶議者
皆不出流俗之人非逢原之教我尚安得聞此¶方力求
所欲但未知何時得耳及冬春之交未得脱¶此冀相遇
於江寕不審肯顧否承教許如此當可如¶約也但不謀
潤居何也江陰豈不可留乎若在潤則<md:KR4d0073_SBCK_075-5a>¶相遇尤易耳配
卒事須靣叙乃悉餘更有所聞悉望¶見教今世既無朋
<pb:KR4d0073_WYG_075-7a>
友相告戒之道而言亦未必可用¶大抵見教者欲使某
同乎俗合乎世耳非足下教我¶尚何望於他人切無所
惜也冬寒自愛¶
　　　　與劉元忠待制書¶
某啟久阻濶豈勝向往繼奉手誨勤勤懇懇尤荷眷¶念
承欲求宫觀方主上躬親庻政求才如不及之時¶人臣
雖有邪心安能有所軒輊謂宜黾勉以俟休命不須¶如
所喻也無縁靣晤幸深思鄙言而巳炎溽為時自愛
<pb:KR4d0073_WYG_075-7b>
　　　　與沈道原舍人書¶
某啟辱手筆感慰又復冬至投老觸緒多感但日有東¶
歸之思爾上聦明日隮然流俗險膚未有巳時亦安能<md:KR4d0073_SBCK_075-5b>¶久自困苦於此北山松柏聞修雅説巳極茂長一兩日
令俞¶遜往北山因欲漸治垣屋矣於道原欲略布所懐¶
　　　　二¶
某啟久不作書然思一相見極飢渴也近因歙州葉¶戸
曹至此論及説文因更思索鳥獸草木之名頗為¶解釋
<pb:KR4d0073_WYG_075-8a>
因悟孔子使人多識乃學者最後事也續當録¶寄道原
何以淹留如此若道原有除吾甥當能一過¶江相見諸
欲靣晤何可勝言此時四姐亦當可以一¶來相見矣未
閒自愛¶
　　　　答黎檢正書(侁/)¶
某啟前得所示熟讀盖自秦漢以來所謂能文者不¶過
如此竊以為士之所尚者志志之所貴者道苟不<md:KR4d0073_SBCK_075-6a>¶合乎
聖人則皆不足以為道唯天下之英材為可以¶與此故
<pb:KR4d0073_WYG_075-8b>
欲以所聞告左右而嘗為尊叔父道之足下¶聞之而遂
自悔以足下如此之才而復之不逺又能¶如此此何所
不至如某者衰久矣徒知思而巳尚何¶能有所補助乎
辱書愧嘆以不即見為恨饗寒自愛¶
　　　　與丁元珍書¶
某頓首過廣曾欲作書遣人奉詗動止以有故亟歸¶是
以雖作書而不果遣辱教承知屢賜問然不得也¶亦嘗
附狀何為皆不至乎曹振佳士巳為發令狀如¶此人雖
<pb:KR4d0073_WYG_075-9a>
微元珍之教固不敢失況重以元珍之見喻¶乎前書巳
報左右恐不到故復以聞求郡固且止甚¶荷見教然某
之所請不為無辭若執政不察直以為<md:KR4d0073_SBCK_075-6b>¶辠則某何敢解
免如欲盡其辭而然後加之辠則某¶事固有本末非今
日苟然欲避煩勞而求佚也古者¶一道徳以同俗故士
有揆古人之所為以自守則人¶無異論今家異道人殊
徳士之欲自守者又牽於未¶俗之勢不得事事如古則
人之異論可悉弭乎要當¶擇其近於禮義而無大譴者
<pb:KR4d0073_WYG_075-9b>
取之耳不審足下終將¶何以為僕謀哉秋冷自愛重之
望冬間復到廣州冀¶或一邀從者為境上之㑹不審可
求檄來否耳不宣¶
　　　　上杜學士言開河書¶
十月十日謹再拜奉書運使學士閤下某愚不更事¶物
之變備官節下以身得察於左右事可施設不敢¶因循
苟簡以孤大君子推引之意亦其職宜也鄞之<md:KR4d0073_SBCK_075-7a>¶地邑跨
負江海水有所去故人無水憂而深山長谷¶之水四靣
<pb:KR4d0073_WYG_075-10a>
而出溝渠澮川十百相通長老言錢氏時¶置營田吏卒
歳浚治之人無旱憂恃以豐足營田之¶廢六七十年吏
者因循而民力不能自并向之渠川¶稍稍淺塞山谷之
水轉以入海而無所潴幸而雨澤¶時至田猶不足於水
方夏歴旬不雨則衆川之涸可¶立而須故今之邑民最
獨畏旱而旱輒連年是皆人¶力不至而非歲之咎也某
為縣於此幸歲大穰以為¶宜乘人之有餘及其暇時大
浚治川渠使有所潴可¶以無不足水之患而無老壯稚
<pb:KR4d0073_WYG_075-10b>
少亦皆懲旱之數而¶幸今之有餘力聞之翕然皆勸趨
之無敢愛力夫小¶人可與樂成難與慮始誠有大利猶
將强之況其所<md:KR4d0073_SBCK_075-7b>¶願欲哉竊以為此亦執事之所欲聞也
伏惟執事聦¶明辨智天下之事悉巳講而明之矣而又
導利去害¶汲汲若不足夫此最長民之吏當致意者故
輒具以¶聞州州既具以聞執事矣顧其厝事之詳尚不
得徹¶輒復條件以聞唯執事少留聦明有所未安教而
勿¶誅幸甚
<pb:KR4d0073_WYG_075-11a>
　　　　與馬運判書¶
運判閤下比奉書即䝉寵荅以感以怍且承訪以所¶聞
何閤下逮下之周也嘗以謂方今之所以窮空不¶獨費
出之無節又失所以生財之道故也富其家者¶資之國
富其國者資之天下欲富天下則資之天地¶盖為家者
不為其子生財有父之嚴而子富焉則何<md:KR4d0073_SBCK_075-8a>¶求而不得今
闔門而與其子市而門之外莫入焉雖¶盡得子之財猶
不富也盖近世之言利雖善矣皆有¶國者資天下之術
<pb:KR4d0073_WYG_075-11b>
耳直相市於門之内而巳此其所¶以困與在閤下之明
宜巳盡知當患不得為耳不得¶為則尚何賴於不肖者
之言耶今歳東南饑饉如此¶汴水又絶其經畫固勞心
私竊度之京師兵食宜窘¶薪蒭百榖之價亦必踴以謂
宜料畿兵之駑怯者就¶食諸郡可以舒漕輓之急古人
論天下之兵以為猶¶人之血脉不及則枯聚則疽分使
就食亦血脉流通¶之勢也儻可上聞行之否¶
　　　　荅王伯虎書
<pb:KR4d0073_WYG_075-12a>
辱書問以所疑如某者何足以語然聖人君子之行<md:KR4d0073_SBCK_075-8b>¶則
嘗聞於先生長者矣盖曰不辱巳不害人而巳不¶辱已
所以為有義不害人所以為有仁若夫操至治¶之成法
責備於叔世以自絶與以仁施其身以及其¶親則皆聖
人君子之所不為不知足下謂當如此否¶因出見過得
復從容為左右道之¶
　　　　荅段逢書¶
段君足下某在京師時嘗為足下道曾鞏善屬文未¶嘗
<pb:KR4d0073_WYG_075-12b>
及其為人也還江南始熟而慕焉友之又作文粗¶道其
行惠書以所聞詆鞏行無纎完其居家親友惴¶畏焉怪
某無文字規鞏見謂有黨果哉足下之言也¶鞏固不然
鞏文學論議在某交游中不見可敵其心¶勇於適道殆
不可以刑禍利禄動也父在困厄中左<md:KR4d0073_SBCK_075-9a>¶右就養無虧行
家事銖髪以上皆親之父亦愛之甚¶嘗曰吾宗敝所頼
者此兒耳此某之所見也若足下¶所聞非某之所見也
鞏在京師避兄而舍此雖某亦¶辠之也宜足下深攻之
<pb:KR4d0073_WYG_075-13a>
也於辠之中有足矜者顧不¶可以書傳也事固有迹然
而情不至是者如不循其¶情而誅焉則誰不可誅邪鞏
之迹固然邪然鞏為人¶弟於此不得無過但在京師時
未深接之還江南又¶既徃不可咎未嘗以此規之也鞏
果於從事少許可¶時時出於中道此則還江南時嘗規
之矣鞏聞之輒¶瞿然鞏固有以教某也其作懐友書兩
通一自藏一¶納某家皇皇焉求相切劘以免於悔者略
見矣嘗謂¶友朋過差未可以絶固且規之規之從則已
<pb:KR4d0073_WYG_075-13b>
固且為<md:KR4d0073_SBCK_075-9b>¶文字自著見然後巳邪則未嘗也凡鞏之行如
前之¶云其既往之過亦如前之云而巳豈不得為賢者
哉¶天下愚者衆而賢者希愚者固忌賢者賢者又自守¶
不與愚者合愚者加怨焉挾忌怨之心則無之焉而¶不
謗君子之過於聼者又傳而廣之故賢者常多謗¶其困
於下者尤甚勢不足以動俗名實未加於民愚¶者易以
謗謗易以傳也凡道鞏之云云者固忌固怨¶固過於聼
者也足下乃欲引忌者怨者過於聼者之¶言縣斷賢者
<pb:KR4d0073_WYG_075-14a>
之是非甚不然也孔子曰衆好之必察¶焉衆惡之必察
焉孟子曰國人皆曰可殺未可也見¶可殺焉然後殺之
匡章通國以為不孝孟子獨禮貌¶之孔孟所以為孔孟
者為其善自守不惑於衆人也<md:KR4d0073_SBCK_075-10a>¶如惑於衆人亦衆人耳
烏在其為孔孟也足下姑自¶重毋輕議鞏¶
　　　　荅姚闢書¶
姚君足下别足下三年於兹一旦犯大寒絶不測之¶江
親屈來門出所為文書與謁并入若見貴者然始¶驚以
<pb:KR4d0073_WYG_075-14b>
疑卒觀文書詞盛氣豪於理悖焉者希閒而論¶衆經有
所開發私獨喜故舊之不予遺而朋友之足¶望也今冠
衣而名進士者用萬千計蹈道者有焉蹈¶利者有焉蹈
利者則否蹈道者則未免離章絶句解¶名釋數遽然自
以聖人之術單此者有焉夫聖人之¶術修其身治天下
國家在於安危治亂不在章句名¶數焉而巳而曰聖人
之術單此者皆守經而不苟世<md:KR4d0073_SBCK_075-10b>¶者也守經而不苟世其
於道也幾其去蹈利者則緬¶然矣觀足下固巳幾於道
<pb:KR4d0073_WYG_075-15a>
姑汲汲乎其可急於章句¶名數乎徐徐之則古之蹈道
者將無以出足下上足¶下以為何如¶
　　　　荅李參書¶
李君足下留書奬引甚渥卒曰教之育之在執事耳¶某
材徳薄不能堪足下望之又何過也夫教之育之¶某之
所以望於人也足下曾某之望乎豈欲享尫人¶以壯者
之食而强之負重乎然足下自言不樂雷同¶不喜趨競
審如是某誠愛焉誠慕焉誠欲告足下以¶所聞焉曰其
<pb:KR4d0073_WYG_075-15b>
人誠甚貴有它長稍近於䛕則疾之若¶數世之讐審如
是亦過矣天下靡靡然足下之讐豈<md:KR4d0073_SBCK_075-11a>¶少耶君子不為巳
甚者求中焉其可也¶
　　　　荅史諷書¶
前日䝉訪及以易説一通且欲責某之一言以信之¶天
下大非某智力之所能任也某於易嘗學之矣而¶未之
有得故雖恱足下志意之高辭說之明而不敢¶斷其義
之是非則何能推其義以信之天下雖然足¶下屬我良
<pb:KR4d0073_WYG_075-16a>
重不可以無說盖學者君子之務本而教¶者聖人之餘
事故學則求之教則應之有餘則應不¶足則求盖有餘
而求之者有矣未有不足而能應者¶也盖見求而不應
者矣未有不求而應之者也為足¶下計亦志於學而巳
學足乎巳則不有知於上必有¶知於下不有傳於今必
有傳於後不幸而不見知於<md:KR4d0073_SBCK_075-11b>¶上下而不傳於今又不傳
於後古之人盖猶不憾也¶知我者其天乎此乃易所謂
知命也命者非獨貴賤¶死生爾萬物之廢興皆命也孟
<pb:KR4d0073_WYG_075-16b>
子曰君子行法以俟¶命而已矣且足下求以誨人者也
道無求而誨之者¶求人而誨之則䘮道䘮道以求傳道
則孰取以為道¶足下其試思之¶
　　　　上邵學士書¶
仲詳足下數日前辱示樂安公詩石本及足下所撰¶復
鑑湖記啟封緩讀心目開滌詞簡而精義深而明¶不候
按圗而盡越絶之形勝不候入國而熟賢牧之¶爱民非
夫誠發乎文文貫乎道仁思義色表裏相濟¶者其孰能
<pb:KR4d0073_WYG_075-17a>
至於此哉因環列書室且欣且慶非有厚<md:KR4d0073_SBCK_075-12a>¶也公義之然
也某嘗患近世之文辭弗顧於理理弗¶顧於事以襞積
故實為有學以雕繪語句為精新譬¶之擷奇花之英積
而玩之雖光華馨采鮮縟可爱求¶其根柢濟用則蔑如
也某幸觀樂安足下之所著譬¶由笙磬之音圭璋之器
有節奏焉有法度焉雖庸耳¶必知雅正之可貴温潤之
可寳也仲尼曰有徳必有¶言徳不孤必有鄰其斯之謂
乎昔昌黎為唐儒宗得¶子壻李漢然後其文益振其道
<pb:KR4d0073_WYG_075-17b>
益大今樂安公懿文¶茂行起越朝右復得足下以宏識
清議相須光潤苟¶力而不巳使後之議者必曰樂安公
聖宋之儒宗也¶猶唐之昌黎而勲業過之又曰邵公樂
安公之壻也¶猶昌黎之李漢而器略過之則韓李蔣邵
之名各齊<md:KR4d0073_SBCK_075-12b>¶驅並驟與此金石之刻不朽矣所以且欣且
慶者在¶於兹焉郡庠拘率偶足下有西笑之謀未獲親
交談¶議聊因手書以道欽謝之意且賀樂安公之得人
也
<pb:KR4d0073_WYG_075-18a>
　
　
　
　
　
　
　
　
<pb:KR4d0073_WYG_075-18b>
　
　
　
　
　
　
　
　臨川文集巻七十五

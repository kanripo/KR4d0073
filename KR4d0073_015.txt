# -*- mode: mandoku-view; -*-
#+TITLE: 臨川先生文集
#+DATE: 2015-09-11 09:18:38.625991
#+PROPERTY: ID KR4d0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0482-015臨川先生文集-卷第十五.
<pb:KR4d0073_SBCK_015-1a>¶
臨川先生文集卷第十五¶
　　律詩(五言八句)¶
　　　次韻唐公三首¶
　　　烏塘¶
　　　欲歸¶
　　　發館陶¶
　　　王村¶
　　　長垣北¶
　　　冬日¶
　　　壬辰寒食¶
　　　雨中¶
　　　宿雨¶
<pb:KR4d0073_SBCK_015-1b>¶
　　　乗日¶
　　　秋露¶
　　　還自河北應客¶
　　　將次洺州憩漳上¶
　　　和仲庶夜過新開湖憶沖之仲涂共泛¶
　　　送契丹使還次韻荅淨因老¶
　　　送吳叔開南征¶
　　　遊棲霞庵約平甫至因&KR0009;¶
　　　和棲霞寂照庵僧雲渺¶
　　　宜春苑¶
　　　春日¶
　　　癸卯追感正月十五事¶
<pb:KR4d0073_SBCK_015-2a>¶
　　　　晩興和沖&KR0056;學士¶
　　　　秋興和沖&KR0056;¶
　　　　次韻沖&KR0056;除日春¶
　　　　題友人郊居水軒¶
　　　　遊賞心亭&KR0009;䖍州女弟¶
　　　　江亭晩眺¶
　　　　金山寺¶
　　　　揖仙閣¶
　　　　舟夜即事¶
　　　　何處難忘酒二首¶
　　　　送孫子高¶
　　　　送董傳¶
<pb:KR4d0073_SBCK_015-2b>¶
　　　&KR0009;深州晁同年¶
　　　白雲然師¶
　　　自白土村入北寺二首¶
　　　題朱郎中白都莊¶
　　　史教授獨善堂¶
　　　&KR0009;福公道人¶
　　　身閑¶
　　　還家¶
　　　題湯泉壁示諸子有欲閑之意¶
　　　和唐公舎人訪净因¶
　　　沂溪懷正之¶
　　　荅許秀才¶
<pb:KR4d0073_SBCK_015-3a>¶
　　　　次韻唐公三首¶
　　　　　東陽道中¶
山蔽吳天密江蟠楚地深浮雲堆白玉落日寫黃金¶
渺渺隨行旅紛紛換歲隂強將詩詠物收拾濟時心¶
　　　　　江行¶
材非當世用轂有故人推使節春冬換征㠶日夜開¶
南遊取于越東望得州來試盡風波惡生涯亦可哀¶
　　　　　旅思¶
此身南北老愁見問征途地大蟠三楚天低入五湖¶
看雲心共逺歩月影同孤慷&KR0099;秋風起悲歌不爲鱸¶
　　　　烏塘¶
地僻居人少山稠伏獸多怒貍朝搏鴈嚵虎夜窺騾¶
<pb:KR4d0073_SBCK_015-3b>¶
籬落生孫竹門庭上女蘿未應悲寂寞六載一經過¶
　　　　欲歸¶
水𣻌青天暖沙吹白日隂塞垣春錯莫行路老侵㝷¶
緑稍還幽草紅應動故林留連一盃酒滿眼欲歸心¶
　　　　發館陶¶
促轡數殘更似聞雞一鳴春風馬上夢沙路月中行¶
笳鼓逺多思衣裘寒始輕稍知田父穩燈火閉柴荆¶
　　　　王村¶
晻靄王村路春風北使旗塵催輕騎走寒咽短簫吹¶
攬轡聮貂帽投鞭各酒巵紛紛小兒女何事𠋣牆窺¶
　　　　長垣北¶
攬轡長垣北貂寒不自持霜風急鼓吹煙月暗旌旗¶
<pb:KR4d0073_SBCK_015-4a>¶
&KR0016;火流星㸃牆桑亞㦸枝柴荆掩春夢誰見我行時¶
　　　　冬日¶
擾擾今非昔漫漫夜復晨風沙不貸客雲日欲迷人¶
散髪愁邊老開顔醉後春轉思江海上一洗白綸巾¶
　　　　壬辰寒食¶
客思似楊桞春風千萬條更傾寒食淚欲漲冶城潮¶
巾髮雪爭出鏡顔朱早雕未知軒冕樂但欲老漁樵¶
　　　　雨中¶
尚疑櫻欲吐已恠菊成漂紫莧凌風怯青苔挾雨驕¶
長閑故有味多難自無聊牢落柴荆晩生涯付一瓢¶
　　　　宿雨¶
緑攪寒蕪出紅爭暖樹歸魚吹塘水動鴈拂塞垣飛¶
<pb:KR4d0073_SBCK_015-4b>¶
宿雨驚沙盡晴雲晝漏稀却愁春夢短燈火著征衣¶
　　　　乗日¶
乗日塞垣入御風塘路歸胡皆躍馬去鴈却背人飛¶
煙水吾鄕似家書驛使稀怱怱照顔色恨不洗征衣¶
　　　　秋露¶
日月凋何急荒庭露送秋初疑宿雨泫稍怪曉霜稠¶
曠野將馳獵華堂巳御裘空令半夜鶴抱此一端愁¶
　　　　還自河北應客¶
媿客問謡俗舊傳今自如材難知驥馬味美賽河魚¶
塞水移民乆川防動衆初北人雖異論時議或非踈¶
　　　　將次洺州憩漳上¶
漠漠春風裏茸茸緑未齊平田鵶散啄深樹馬迎嘶¶
<pb:KR4d0073_SBCK_015-5a>¶
地入河流曲天隨日去低髙城巳在眼聊復解輕齎¶
　　　　和仲庶夜過新開湖憶沖之仲涂共泛¶
水逺浮秋色河空洗夜氛行隨一明月坐失兩孤雲¶
露髮此時濕風顔何處醺淹留各有趣不比漢三君¶
(白樂天有二處/成孤雲之句)¶
　　　　送契丹使還次韻荅淨因老¶
老欲求吾志時方摭我華強將愁出塞空得病還家¶
日轉山河暖風含草木葩勝遊思一徃不敢問三車¶
　　　　送吳叔開南征¶
摻袂不勝情犀舟擊汰行倦遊無萬里惜别有千名¶
春草凄凄綠江楓湛湛清金陵多麗景此去屬蘭成¶
　　　　遊棲霞庵約平甫至因&KR0009;¶
<pb:KR4d0073_SBCK_015-5b>¶
渺渺林間路蕭蕭物外僧高隂涼易入閑貌老難增¶
官事眞傷錦君恩更飲冰求田此山下終欲忤陳登¶
　　　　和棲霞寂照庵僧雲渺(平甫)¶
蕭然一世外所樂有誰同宴坐能忘老齋&KR0188;不過中¶
無心爲佛事有客問家風𥬇謂西來意雖空亦不空¶
　　　　冝春苑¶
冝春舊臺沼日暮一登臨解帶行蒼蘚移䩳(一作/鞍)坐¶
綠隂樹踈啼鳥逺水靜落花深無復增修事君王惜¶
費金¶
　　　　春日¶
冉冉春行暮菲菲物競華鶯猶求舊友鷰不背貧家¶
室有賢人酒門無長者車醉眠聊自適歸夣到天涯¶
<pb:KR4d0073_SBCK_015-6a>¶
　　　　癸卯追感正月十五事¶
正月端門夜金輿縹緲中傳觴三鼓罷縱觀萬人同¶
警蹕聲如在嬉遊事巳空但令千載後追詠太平功¶
　　　　晩興和沖&KR0056;學士¶
剡剡風生晩姢姢月上初白沙眠綠驥清浪浴鱏魚¶
竟欲從君飲猶便讀我書斜陽不到處牆角樹扶踈¶
　　　　秋興和沖卿¶
雲浮朝慘淡風起夜颼飀欲作冰霜地先迴草樹秋¶
征人𠋣笛怨思婦向砧愁爲問隨陽鴈哀鳴豈有求¶
　　　　次韻沖卿除日立春¶
猶殘一日臈併見兩年春物以終爲始人從故得新¶
迎陽朝翦綵守歲夜傾銀恩賜隨嘉節無功秪自塵¶
<pb:KR4d0073_SBCK_015-6b>¶
　　　　題友人郊居水軒¶
田中三畒宅水上一軒開爲有漁樵樂非無仕進媒¶
槎頭收晚釣荷葉卷新醅坐&KR0003;魚&KR0254;美功名挽不來¶
　　　　遊賞心亭&KR0009;䖍州女弟¶
秀發千&KR0280;霽清涵萬里秋滄江天上落明月鏡中流¶
眼與䰟俱斷身依影獨留爲憐幽興極不見爾來遊¶
　　　　江亭晩眺¶
日下崦嵫外秋生沆碭閒清江無限好白鳥不勝閑¶
雨過雲收嶺天空月上灣歸鞍侵調角回首六朝山¶
　　　　金山寺¶
重經高處寺一與白雲親樹木有春意江山如故人¶
幽軒含氣𧰼偏影落風塵日暮臨歸去徘徊欲損神¶
<pb:KR4d0073_SBCK_015-7a>¶
　　　　揖仙閣¶
結閣揖仙子䟽塘臨隱扉水花紅四出山竹翠相圍¶
雲度疑軿下鳧驚恐舄飛蜀韁寧可恃投釣此忘歸¶
　　　　舟夜即事¶
火距臨遥岸餘光照客舩水明魚中餌沙暖鷺忘眠¶
感槩無窮事遲回欲曉天山泉如有意枕上送潺湲¶
　　　　何處難忘酒二首(擬白樂/天作)¶
何處難忘酒英雄失志秋廟堂生莽卓巖谷死伊周¶
賦斂中原困干戈四海愁此時無一盞難遣壯圖休¶
　　　　二¶
何處難忘酒君臣㑹合時深堂拱堯舜密席坐臯䕫¶
和氣襲萬物歡聲連四夷此時無一盞眞負鹿鳴詩¶
<pb:KR4d0073_SBCK_015-7b>¶
　　　　送孫子髙¶
蕩𣻌江南客融怡席上珍一罇相别酒千里獨歸人¶
客路貧堪病交情逺更親自慙兒女意失淚滴衣巾¶
　　　　送董傳¶
悠悠隴頭水日夜向西流行路未云已歸人空復愁¶
文章合用丗顔髪未驚秋一聽秦聲罷還來上國遊¶
　　　　&KR0009;深州晁同年¶
秀色歸荒隴新聲換氄毛日催花蘂急雲避鴈行髙¶
駐馬旌旗暖傳觴鼓吹豪班春不知&KR0018;短髪爲君搔¶
　　　　白雲然師¶
白首一山中形骸槁木同苔爭庵徑路雲補衲穿空¶
塵土隨車轍波濤信柂工昬昬老南北應謝此髙風¶
<pb:KR4d0073_SBCK_015-8a>¶
　　　　自白土村入北寺二首¶
木杪田家出城隂野逕分溜渠行碧玉畦稼卧黃雲¶
薄槿烟脂染深荷水麝焚夕陽人不見雞鶩自成群¶
　　　　二¶
雨過百泉出秋聲連衆山獨㝷飛鳥外時渡亂流間¶
坐石偶成歇看雲相與還㑹須營一畒長此聽潺湲¶
　　　　題朱郎中白都莊¶
蕭灑桐廬守滄洲&KR0009;一㕓山光隔釣岸江氣雜炊煙¶
藜杖聽鳴艣籃輿看種田明時須共理此興在他年¶
　　　　史教授獨善堂¶
湖海十年舊林塘三畒餘靜非談者隱貧勝富人居¶
列鼎亦何有幅巾聊自如猶應不獨善學子滿階除¶
<pb:KR4d0073_SBCK_015-8b>¶
　　　　&KR0009;福公道人¶
帝力護禪林滄洲側布金樓依水月觀門接海潮音¶
開士但軟語遊人多苦吟曾同方丈宿燈火夜沉沉¶
　　　　身閑¶
身閑宜晩食歳晏忌晨興人自嘲便腹吾方樂曲肱¶
睡蛇雖不去夢虺已無憑&KR0009;語中林客思禪病未能¶
　　　　還家¶
還家豈不樂生事未應閑朝日已復出征鞍方更攀¶
傷心百道水閡目萬重山何以忘羇旅翛然醉夢間¶
　　　　題湯泉壁示諸子有欲閑之意¶
吟哦一水上披寫衆&KR0280;間偶運非彭澤留名比峴山¶
君才今卨稷家行古原顔平世雖多士安能易地閑¶
<pb:KR4d0073_SBCK_015-9a>¶
　　　　和唐公舎人訪淨因¶
西城方外士傳法自南華髙蹈玩一世旁通兼數家¶
來遊仁者淨傳詠正而葩乗興何時載還能託後車¶
　　　　沂溪懷正之¶
故人何處所天角浪漫漫寂寞斷音驛徘徊愁肺肝¶
世情紛可怪旅況浩難安願化東南鵠髙飛託羽翰¶
　　　　荅許秀才¶
高陽有才子負笈求晨饘所趣少知者其辭多&KR0099;然¶
樵妻竟謝絶漂母甞哀憐尚友古之人于今猶壯年¶
臨川先生文集卷第十五¶
<pb:KR4d0073_SBCK_015-9b>¶
